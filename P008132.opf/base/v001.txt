༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN5651
n/a
ImageGroup: 113CN5653
ISBN: n/a
Title:
འབྲོང་སྟག་ཐང། །
'brong stag thang/
to-be-supplied
Author:
to-be-supplied
n/a
II C
Descriptor:
Original Publication:
Place:
Publisher:
II
In/a
n/a
1
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
VIL
n/a
Ina
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས།
198O—1989
འབྲོང་སྟག་ཐང་།
《སྦྲང་ཆར》རྩོམ་སྒྲིག་ཁང་གིས་བསྒྲིགས།
མཚོ་སྔོན་མི་རིགས་དཔེ་སྐྲུན་ཁང་།



ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས།
འབྲོང་སྟག་ཐང་།
《སྦྲང་ཆར》རྩོམ་སྒྲིག་ཁང་གིས་བསྒྲིགས།
མཚོ་སྔོན་མི་རིགས་དཔེ་སྐྲུན་ཁང་།



民族文字版专项资金资助项目
图书在版编目(CIP)数据
牛虎滩:藏文《章恰尔》编辑部编,-- 西宁:青海民族
出版社,2016.7
(中国藏族当代文学精品丛书)
ISBN 978-7-5420-2641-5
1.09…I.0章…. 小说集 - 中国-当代
- 藏语平.0 1247
中国版本图书馆 CIP 数据核字(2016)第157264号
中国藏族当代文学精品丛书(1980-1989)
牛虎滩
《章恰尔》编辑部编
/ 青海民族出版社·中国(青海省西宁市同仁路10号 8101)
「销售热线10971-6123221 咨询电话:0971-6138933
E-mail/ghmacbs@sohu.com 网址:www.qhimacbs.com
责任编辑/看着才让封面设计!朋毛多杰责任印制!尤秋花
发行/青海民族出版社出版发行部
经销,新华书店
印制」青海德隆文化创意有限责任公司
开本/720mmx1000mm 1/16 字数1270千
印张/26
印数11-2 000
版本/2016年7月第1版 印次/2016年7月第1次印刷
书号:ISBN 978-7-5420-2641-5(民文)
定价:47.00 元
版权所有侵权必究
如发现印、装质量问题,影响阅读,请与印刷厂联系调换。



ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས།
(1980-1989）
གི
བློ་འདོན་པ། འགྱུར་མེད། ཟླ་བ་བློ་གྲོས།
འཇུ་སྐལ་བཟང་། བཀྲ་ཤིས་དཔལ་ལྡན།
ཀྲུའུ་རེན། རབ་བརྟན་ཚེ་རིང་།
ཀྲུའུ་རེན་གཞོན་པ། བསོད་ནམས་ཚེ་རིང་།
གཙོ་སྒྲིག་པ། ་ རྟ་མགྲིན་སྐྱབས།
གཙོ་སྒྲིག་གཞོན་པ། བཀྲ་ཤིས་དོན་གྲུབ།
རྩོམ་སྒྲིག་ཨུ་ཡོན། (མིང་རྣམས་ཀ་ཕྲེང་ལྟར་བསྒྲིགས་པ་ཡིན）
བཀྲ་བྷ།(པེ་ཅིན) མཁའ་འགྲོ་ཚེ་རིང་། ཆོས་སྐྱོང་།
བདུད་ལྷ་རྒྱལ།(ཀན་སུའུ) དོན་གྲུབ་ཚེ་རིང་།(བོད་ལྗོངས)
དོན་གྲུབ་ཚེ་རིང་།(མཚོ་སྔོན) པད་མ་དབང་ཆེན།
ཕག་མོ་དོན་གྲུབ།
ལྷ་མོ་འཚོ།



中国藏族当代文学精品丛书
(1980-1989)
顾问:吉明 达瓦洛智居·格桑扎西班典
主任:正贤
副主任:索南才让
主编:日正加
副主编:扎西东主
编委:(以姓氏笔画为序)
万玛项千扎巴(北京)切蒋
东主才让(西藏)东主才让(青海)拉毛措
看着才让 彭毛东主 德拉加(甘肃)



དཔེ་སྐྲུན་གསལ་བཤད།
དཔེ་སྐྲུན་གསལ་བཤད།
དུས་རབས་གོང་མའི་ལོ་རབས70པའི་མཇུག་དང80པའི་སྟོད་དུ། ཀྲུང་་
གོའི་རིག་གནས་དང་འབྲེལ་བའི་རིམ་པ་ཁག་གི་བསྐྱར་སྐྲུན་དང་བསྐྱར་དར།
འཕེལ་རྒྱས་ཀྱི་རྣམ་པ། བརྗོད་ཐབས་དང་མཚོན་ལུགས་བཅས་གང་ཅིའི་ཐད་དུ།
གནམ་ས་བླ་འོག་བརྗེས་པའམ་སྣ་མང་ཕུན་སུམ་ཚོགས་པ་ཞིག་རེད་ཅེས་སྨོས་
ཀྱང་མི་རུང་བ་ཅིའང་མ་མཆིས་སྙམ། རིག་གནས་དང་སྒྱུ་རྩལ་ལས་ཆེས་ཐད་
ཀར་བ་དང་ཆེས་མངོན་དུ་གསལ་ཞིང་ཆེས་གསར་སྐྲུན་གྱི་ཁྱད་ཆོས་ལྡན་པའི་
ཡན་ལག་སྟེ། རྩོམ་རིག་ལ་མཚོན་ནས་བཤད་ནའང་། དེའི་ཁྱད་རྟགས་འབུར་
དུ་དོད་ཅིང་གྲུབ་འབྲས་བླ་རུ་འཕགས་ཏེ། དུས་ད་ལྟའང་མི་རྣམས་ཀྱིས་ཡང་
ཡང་གླེང་བར་བྱེད། འདི་ལྟ་བུའི་ཁྱད་པར་ཅན་གྱི་གནས་སྐབས་སུ། བོད་ཀྱི་རྩོམ་
རིག་ཀྱང་རང་རྟོགས་སྒོས་དུས་རབས་ཀྱི་རླབས་རྒྱུན་ཁྲོད་ཞུགས་ཤིང་། ཕུལ་དུ་
བྱུང་བའི་ཕྱི་ཕྱོགས་ཀྱི་རིག་གནས་དང་བསམ་བློ་མཐའ་དག་ལ་སློབ་སྦྱོང་རྒྱུན་
འཛིན་ནམ་སྤང་བླང་གཟབ་ནན་སྒོས། དེ་དག་བདག་གིར་སྤྱོད་པའི་སྲོལ་རྒྱུན་
བཟང་བོ་མ་དོར་བ་གཞིར་བྱས། ལད་མོ་དཔེར་བལྟས་དང་རང་སྟེང་ལག་ལེན་



ཀྲུང་གོའི་བོད་ཀྱི་དེང་རབས་རྗེཔ་རིག་གཅེས་བཏུས།
དུ་བསྟར་པ་བརྒྱུད། བརྗོད་བྱ་གསར་རྐྱང་དང་སྒྱུ་རྩལ་རིན་ཐང་གོང་འཕགས་
ཅན་གྱི་རྩོམ་རིག་བརྩམས་ཆོས་འབོར་ཆེན་ཞིག་ཀློག་པ་པོའི་བགོ་སྐལ་དུ་
བྲིམས་ཏེ། ངེས་པ་དོན་གྱིས་བོད་ཀྱི་དེང་རབས་རྩོམ་རིག་གསར་རྩོམ་གྱི་སྒོ་མོ་
ཡོངས་སུ་ཕྱེ་བར་མངོན། རིག་གཞུང་ཁྱབ་ཁོངས་སུ། བོད་ཀྱི་དེང་རབས་རྩོམ་
རིག་གི་དབྱེ་མཚམས་དེར་ལྟ་ཚུལ་མི་མཐུན་པ་སྣ་ཚོགས་མཆིས་ནའང་། བོད་
ཀྱི་དེང་རབས་རྩོམ་རིག་བྱུང་འཕེལ་གྱི་བཤུལ་ལམ་རིང་བོར་ཕྱི་མིག་འཕངས་
ཚེ་། དུས་རབས་གོང་མའི་ལོ་རབས80པའི་སྟོད་དུ། སྔ་ཕྱིར《བོད་ཀྱི་རྩོམ་རིག་
སྒྱུ་རྩལ》དང《སྦྲང་ཆར》《ཟླ་ཟེར》《ལྷོ་ཁའི་རྩོམ་རིག་སྒྱུ་རྩལ》《གངས་རྒྱན་
མེ་ཏོག》སོགས་རྩོམ་རིག་དུས་དེབ་རབ་དང་རིམ་པ་བཞིན་གསར་དུ་བཏོན་པ་
དང་། གཞན་ཡང་བོད་ཡིག་ཚགས་པར་ཁག་ཅིག་གིས “རྩོམ་རིག་ལྡུམ་ར” ཡི་
ལེ་ཚན་བཀོད་པ་ནས་བཟུང་། སྔོན་ཆད་ཀྱི་རྩོམ་ལུས་དང་བརྗོད་དོན། རྣམ་པ་
བཅས་ཆིག་རྐྱང་ཅན་ཡིན་པའི་སྦུབས་རྒྱ་དེ་ལས་ཡོངས་སུ་གྲོལ་ཅིང་། རྩོམ་
རིག་བརྩམས་ཆོས་ཆུ་མིག་བརྡོལ་པ་བཞིན་རྒྱ་ཆེར་སྤེལ་ཏེ། ཀློག་པ་པོ་རྒན་
དར་གཞོན་གསུམ་གྱིས་དོ་སྣང་ཆེན་པོ་བྱེད་པར་མ་ཟད། སེམས་བསམ་པའི་
གཏིང་ནས་གོང་བཀུར་ཚད་མེད་གནང་བའི་གནས་ཚུལ་ལ་དཔགས་ན། ང་
ཚོས་བོད་ཀྱི་དེང་རབས་རྩོམ་རིག་གི་མགོ་ཁུངས་སམ་འབྱུང་ཁུངས་ནི། དུས་
རབས་གོང་མའི་ལོ་རབས60པ་ནས་ཚུགས་པ་རེད་ཅེས་པའི་སྡོམ་ཚིག་དེར་
འཐད་པའི་མགོ་བོ་ལྡེམ་ཞིང་མགྲིན་པ་གཟེངས་སུ་བཏེགས་ཀྱང་མི་ཆོག་པ་
མེད་དོ་སྙམ། དུས་དེ་རིང་། བོད་ཀྱི་དེང་རབས་རྩོམ་རིག་གསར་རྩོམ་དེ་གོམ་
ཚུགས་ཁྱར་ཁྱོར་སྤོས་པ་ནས་བརྟན་ཞིང་བརླིང་བར་གྱུར་པའི་བརྒྱུད་རིམ་ལ།
ཏག་ཏག་མི་ལོ40ཙམ་གྱི་ལམ་བུ་འགྲིམས་ཤིང་། བསམ་བློའི་ཚད་གཞི་མཐོ་བ་
%
2
ཞུ



དཔེ་སྐྲུན་གསལ་བཤད། ༡
དང་སྒྱུ་རྩལ་གྱི་ཁྱད་གཤིས་རྫོགས་པའི་རྩོམ་རིག་བརྩམས་ཆོས་ཕུལ་བྱུང་ཅན་
མོད་མི་དམའ་བ་པར་སྐྲུན་འགྲེམས་སྤེལ་བྱས་པ་ནི། མི་རྣམས་ཧུར་བརྩོན་
ཡར་སྐྱེད་འབྱུང་བའི་ལྕག་ཚན་ཉག་ཅིག་ཏུ་གྲུབ། དེ་མིན། དཔེ་དེབ་ཁྲོམ་རར་
བཀྲམ་པའི་བོད་ཀྱི་དེང་རབས་རྩོམ་རིག་གི་བཀླག་དེབ་ཀྱང་འཁྲུག་ཆ་དོད་ལ་
རྣམ་པ་སྣ་ཚོགས་སུ་སྣང་། ཡིན་ནའང་། ངེས་པར་ཁས་འཆེས་དགོས་པ་ཞིག་
ནི། བཀླག་དེབ་དེ་དག་བོད་ཀྱི་རྩོམ་རིག་ལོ་རྒྱུས་དང་ལྷག་དོན་ཀྲུང་གོའི་རྩོམ་
རིག་ལོ་རྒྱུས་ཀྱི་ཁྱབ་ཁོངས་སུ་བཞག་ཚེ། མ་ལག་ཆ་ཚང་ཡོངས་ཁྱབ་དང་
དབང་གྲགས་ཡིད་རྟོན་འཕེར་བ། གསུང་རབ་རྒྱུན་འཛིན་རུང་བ་བཅས་ཀྱིས་
སྤུ་རིས་ཤན་ཕྱེ་བའི་རིན་ཐང་ཆེན་པོ་མ་མཆིས་ཤིང་། ཕལ་མོ་ཆེ་ནི་རྩོམ་པ་པོ་
ཆེ་གེ་མོས་དུས་སྐབས་མང་གེ་མོར་བརྩམས་པའི་བརྩམས་ཆོས་སམ། ཡང་ན་
དུས་དེབ་ཁང་ག་གེ་མོས་དུས་མཚམས་མང་གེ་མོར་སྤེལ་པའི་བརྩམས་ཆོས་
དག་ཕྱོགས་སུ་བསྡུས་པ་ཙམ་སྟེ། སྤྱིའི་ཆ་ནས་བལྟས་ན་ད་དུང་ཐར་ཐོར་སིལ་
བུ་ཅན་དང་བཟང་ངན་སྦྲགས་མར་གནས་པའི་ཞན་ཆ་གསལ་བོར་མངོན་
འདུག དེར་བརྟེན། ཁྱོན་ཡོངས་ནས་དང་མ་ལག་ཆ་ཚང་བའི་སྒོ་ནས་དང་
དུས་གཟུར་མེད་པའི་ངང་དུ། ལོ་ངོ40ཙམ་གྱི་བོད་ཀྱི་རྩོམ་རིག་གསར་རྩོམ་
གྱི་གནས་སྟངས་དང་རྣམ་པ་ཡོངས་སུ་མཚོན་ལ། དུས་སྐབས་མི་འདྲ་བའི་
རྩོམ་པ་པོ་གལ་ཆེན་དག་གི་བརྩམས་ཆོས་གཙོ་བོ་འདེམ་སྒྲུག་བྱེད་པ། དུས་
སྐབས་དེའི་བོད་ཀྱི་རྩོམ་རིག་གི་འདས་པའི་བྱུང་འཕེལ་དང་རྩ་བའི་གྲུབ་ཚུལ།
མ་འོངས་འཕེལ་ཕྱོགས་ཐད་ཏན་ཏན་ཏིག་ཏིག་དང་ཁ་ཞེ་གཉིས་མེད་སྒོས་
གསེད་འགྲོལ་བྱེད་པ། དུས་ཕྱིས་སུ་བོད་ཀྱི་རྩོམ་རིག་ལ་སྔར་བས་གཏིང་ཟབ་
པའི་ཞིབ་འཇུག་བྱེད་པར་ཡིད་རྟོན་འཕེར་ཞིང་འཚོལ་ཞིབ་བྱས་ཆོག་པའི་རྒྱུ་
3
ཤ



ཀྲུང་གོའི་བོད་ཀྱི་དེང་རབས་འཚོལ་རིག་གཅེས་བཏུས།
ཆ་གྱ་ནོམ་པ་ཞིག་འཇོག་པ། ད་དུང་རྒྱ་ཆེའི་ཀློག་པ་པོར་དབང་གྲགས་ཆེ་ཞིང་
མ་ལག་ཚང་བ། འདུ་ཕུད་ལྡན་པའི་བསྡུས་དེབ་དཔེ་ལེགས་ཤིག་མཁོ་འདོན་
བྱེད་པ་བཅས་ཀྱི་ཆེད་དུ། 《སྦྲང་ཆར》རྩོམ་སྒྲིག་ཁང་གིས་དུས་ཡུན་རིང་བོར་
ཉེར་བསྡོགས་སྟ་གོན་དང་བདེན་པ་ཁུངས་སྐྱེལ། ཇུས་འགོད་ཞིབ་མོ་བཅས་
བགྱིས་ཐོག དེབ་གྲངས40ཡི་བདག་ཉིད་དུ་གྲུབ་པའི《ཀྲུང་གོའི་བོད་ཀྱི་དེང་
རབས་རྩོམ་རིག་གཅེས་བཏུས》ཞེས་པ་འདི་དཔེ་སྐྲུན་འཆར་འགོད་དང་ལག་
ལེན་དོན་འཁྱོལ་དུ་བསྟར་པར། རྒྱ་ཆེའི་ཀློག་པ་པོ་དང་རྩོམ་རིག་དོན་གཉེར་
མཁན་རྣམས་ཀྱིས་དགའ་བའི་ཐལ་མོ་རྡེབ་པའི་མཚུངས་སུ། གོང་རིམ་འབྲེལ་
ཡོད་ལས་ཁུངས་ནས་ཀྱང་རྒྱབ་སྐྱོར་བླ་མེད་གནང་བྱུང་། 《གཅེས་བཏུས》
འདིར་མཚོན་ན་སྤྱི་ལོ1980ལོ་ནས2010ལོའི་བར་གྱི་ལོ་ངོ40དེ་རྒྱུར་བྱས་ཤིང་།
འཐུས་ཚབ་རང་བཞིན་ལྡན་པའི་རྩོམ་པ་པོའི་བརྩམས་ཆོས་དག་སྤུན་དུ་དྲངས་
ཐོག བྱེ་བྲག་སྒྲུང་གཏམ་དང་སྙན་ངག ལྷུག་རྩོམ། རྩོམ་རིག་དཔྱད་བརྗོད་
བཅས་རྩོམ་ལུས་བཞི་པོ་ཐགས་སུ་སྦྲེལ་བ་ཞིག་སྟེ། ལོ་ངོ10རེ་དུས་མཚམས་སུ་
ཕྱེ་ནས་དེབ་གྲངས10རེ་དཔེ་སྐྲུན་བྱ་འཆར་ཡོད་པ་དང་། སྤྱི་ལོ་2016ལོར་དེབ་
གྲངས10པར་དུ་བསྐྲུན་པ་ནས་མགོ་ཚུགས་ཏེ། སྤྱི་ལོ2010ལོར་ཡོངས་སུ་མཇུག་
བསྒྲིལ་རྩིས་ཡིན།
《ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས》འདི་ལྟར་དཔེ་
སྐྲུན་བགྱིད་པ་ནི། བྱས་རྗེས་ད་ལྟར་འཇོག་ཅིང་འབྲས་བུ་བསྐལ་བརྒྱར་གནས་
པའི་བཀྲ་ཤིས་དོན་བཟང་ཞིག་ཡིན་པར་ང་ཚོ་ཡིད་ཆེས་ཀྱིས་བརྟས་ཡོད། དེ་
ནི་མི་རིགས་རིག་གནས་དར་ཞིང་རྒྱས་པའི་བྱེ་བྲག་གི་མཚོན་རྟགས་ཤིག་
དང༌། བོད་མི་རིགས་ཀྱི་སྙིང་སྟོབས་རྒྱུན་འཛིན་དང་ཕུགས་བསམ་གྱི་ཏོག་
(
4
ཉྩ



དཔེ་སྐྲུན་གསལ་བཤད།
གམ་རྩེ་མོ་ཕྱི་རུ་མངོན་ཚུལ་ཞིག་ཀྱང་རེད། ལྷག་པར་དུ། “ཀྲུང་ཧྭ་མི་རིགས་
བསྐྱར་དར་གྱི་བྱ་བཞག་རླབས་པོ་ཆེ་དེ་མངོན་འགྱུར་འབྱུང་བ་ནི། ཉེ་རབས་
ཀྱི་ཚུན་དུ་ཀྲུང་ཧྭ་མི་རིགས་ཀྱི་ཆེས་རླབས་ཆེ་བའི་ཕུགས་འདུན་ཡིན” ཞེས་
པའི་དགོངས་གཞི་བཏོན་པ་ནས་བཟུང་། ཀྲུང་གོའི་ཕུགས་འདུན་དེ་ཀྲུང་གོ་
པ་དུང་ཕྱུར13གྱིས་ཐུན་མོང་གི་འཚོལ་སྙེག་བྱ་ཡུལ་དུ་གྱུར་ལ། ཕུགས་འདུན་
དེར་རེ་སྙེག་དང་ཡང་ན་ཕུགས་འདུན་དེ་མངོན་འགྱུར་བྱེད་པའི་རླབས་ཆེ་
བའི་འཕེལ་རིམ་ཁྲོད་དུ། དུས་ནམ་ཡང་གདན་གྲལ་ཤོར་མ་མྱོང་བའི་བོད་ཀྱི་
རྩོམ་རིག་གིས། ཉིན་རེ་ལས་ཀྱང་ལྷག་པའི་སྒོ་ནས་སྟོབས་ཤུགས་དང་ནུས་པ་
གལ་ཆེན་བཏོན་དང་འདོན་མུས་སུ་མཆིས། །
ཐོག་མར། 《གཅེས་བཏུས》སུ་བདམས་པའི་བརྩམས་ཆོས་གང་ཡིན་
ཡང་སྲོལ་རྒྱུན་ཕུལ་བྱུང་རིག་གནས་ཀྱི་ཉིང་བཅུད་བཞིབས་པའི་རྨང་གཞིའི་
སྟེང་། ཡར་སྐྱེད་དགེ་སྐུལ་གྱི་བརྗོད་བྱའི་ཁྲིད་སྟོན་དང་ཐུན་མིན་གསར་རྐྱང་
གི་མཚོན་ཐབས་འབྲི་ལུགས་ཀྱིས། སྤྱི་མཐུན་རྒྱལ་ཁབ་ཀྱི་དགུང་སྔོན་གཅིག་
གི་སྐྱིད་སྡུག་འོག དུས་སྐབས་སོ་སོའི་བོད་སྤྱི་ཚོགས་ཀྱི་འཕེལ་རྒྱས་སམ་
འགྱུར་ལྡོག་འབྱུང་བཞིན་པའི་ཚ་ཚ་འུར་འུར་གྱི་རྣམ་པ་དང་། གཅིག་རྗེས་
གཉིས་མཐུད་དུ་ལོ་རྒྱུས་གར་སྟེགས་སུ་འབྱོན་བཞིན་པའི་མི་སྣ་གང་མང་
གི་ཁྱད་དུ་མཚར་བའི་གཏམ་རྒྱུད་བཅས་མངོན་པར་བསྟབས་པས། དེ་ནི་སྤྱི་
ཚོགས་རིང་ལུགས་ཀྱི་དགེ་སྡུག་སྤང་བླང་གི་རྣམ་གཞག་གཙོ་བོ་དང་། ཀྲུང་
ཧྭ་རིག་གནས་ཀྱི་རྩ་བའི་རིན་ཐང་དང་ཡང་ཆུ་ལ་ཆུ་བཞག་གི་ངང་ཚུལ་དུ་
སོང་འདུག
གཉིས་པ།《གཅེས་བཏུས》འདེམ་སྒྲུག་བྱེད་པ་དེས་དུས་ཡུན་ངེས་ཅན་
%
6
8



6
ཀྲུང་གོའི་བོད་ཀྱི་དེང་རབས་ཚོཔ་རིག་གཅེས་བཏུས།
ཞིག་དབྱེ་མཚམས་སུ་བཟུང་སྟེ། ཟང་ཟིང་ལང་ལོང་ཆེ་བའི་རྩོམ་རིག་གི་
ཡུལ་དུས་ཁྱད་པར་བའི་ཁྲོད་དུ། བོད་ཀྱི་དེང་རབས་རྩོམ་རིག་གི་བྱུང་འཕེལ་
དང་རྗེས་ཤུལ་མ་ལུས་སྐྱ་ཐིག་ཏུ་གསལ་བོར་ཕབ་སྟེ། བོད་མི་རིགས་ཀྱིས་
ཐུན་མོང་གི་ཁྱིམ་གཞིས་སྐྲུན་པའི་རླབས་ཆེན་གྱི་བཤུལ་ལམ་མངོན་པར་
མཚོན་པ་དང་། བོད་ཀྱི་རྩོམ་རིག་གཞུང་ལུགས་ཞིབ་འཇུག་ཐད་དགོས་ངེས་
ཀྱི་དཔྱད་གཞིའི་དགོས་མཁོ་སྐོང་བ། བྱེ་བྲག་གི་རྩོམ་པ་པོའི་བརྩམས་ཆོས་
ལ་དཔྱད་སྟོབས་ཡང་དག་གིས་འཇུག་པའི་འདོད་གསོལ་བཅས་ཇི་བཞིན་
སྒྲུབ་པར་མ་ཟད། དོན་སྙིང་ངེས་ཅན་ཞིག་གི་སྟེང་ནས་བཤད་ན། ཀྲུང་གོའི་
རྩོམ་རིག་ལོ་རྒྱུས་ཆ་ཚང་བ་ཞིག་འབྲི་བར་ལོ་རྒྱུས་ཀྱི་རྒྱུ་ཆ་གསར་དུ་སྣོན་པ་
དང་། ལོ་རྒྱུས་ཀྱི་དྲན་པ་གཟུངས་སུ་འདེབས་པའི་རིན་ཐང་གལ་ཆེན་ཡང་
ལྡན་པར་སེམས།
གསུམ་པ། བོད་ཀྱི་རྩོམ་རིག་དེ་ལོ་ཙཱ་དང་མཚམས་སྦྱོར། འབྲེལ་འདྲིས་
བཅས་པར་བརྟེན་ནས་ཀྲུང་གོའི་རྩོམ་རིག་གི་དབུས་འགྱུར་ཕོ་བྲང་དུ་བསྐྱོད་
པ་དང་། ཐ་ན་འཛམ་གླིང་རྩོམ་རིག་གི་དཔུང་གྲལ་དུ་ཚུད་པའི་ངེས་པའང་
ཤིན་ཏུ་ཆེ། 《གཅེས་བཏུས》འདེམ་སྒྲུག་བྱེད་པ་དེས། སྔར་བས་ཕུལ་དུ་བྱུང་
ཞིང་ཚད་ཤིང་རང་བཞིན་ལྡན་པའི་བོད་ཀྱི་དེང་རབས་རྩོམ་རིག་གི་བརྩམས་
ཆོས་འབོར་ཆེན་ཞིག་གྲ་མ་ཆག་གྲུ་མ་ཉམས་པར། མི་རིགས་གཞན་གྱི་ཀློག་
པ་པོའི་མདུན་སར་ལོ་ཙཱ་དང་མཚམས་སྦྱོར་བྱེད་པའི་ཆར་མཐུན་རྐྱེན་གང་
ལེགས་བསྐྲུན་པ་དང་། ཡིད་རྟོན་བློས་འགེལ་རུང་བའི་དཔྱད་གཞི་གང་བཟང་
མཁོ་འདོན་ཐུབ་ཡོད་པ་རེད། དེར་མ་ཟད། སྣ་མང་ཕུན་སུམ་ཚོགས་པའི་ཀྲུང་
གོའི་རྩོམ་རིག་གི “སྐྱེ་ཁམས” འཛུགས་སྐྲུན་དང་སྲུང་སྐྱོབ་བྱེད་པའམ། ཡང་
པའང



དཔེ་སྐྲུན་གསལ་བཤད། ཕྱི
ན “མཛེས་པའི་དཔལ་ནི་སོ་སོར་ཡང་། །” “ཕན་ཚུན་ཉིད་དུ་མཉམ་པར་
བརྗིད” ཅེས་པའི་མཛེས་དཔྱོད་ཀྱི་རིན་ཐང་གདོན་པའི་ཐད་དུའང་དོན་སྙིང་
གལ་ཆེན་ལྡན་ངེས།
《ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས》འདེམ་སྒྲུག་
བྱེད་པའི་གོ་རིམ་ཁྲོད། ང་ཚོས་གཤམ་གྱི་གནད་ཁ་ཤས་དམིགས་སུ་བཟུང་ནས་
བོགས་ཅི་ནུས་བཏོན་པ་སྟེ། གཅིག་ནི་ཁྱོན་ཡོངས་སུ་ཁྱབ་པར་བྱས་པ། དུས་
རབས་གོང་མའི་ལོ་རབས80པའི་ཚུན་གྱི་བོད་ཡིག་གི་དུས་དེབ་དང་ཚགས་
པར་སྟེང་དངོས་སུ་སྤེལ་པའི་བརྩམས་ཆོས་མཐའ་དག་འཚོལ་སྡུད་བྱས་པའི་
རྨང་གཞིའི་སྟེང་། ནན་ཏན་ཕྲ་ཞིབ་ཀྱི་སྒོ་ནས་གཅིག་ཀྱང་མ་ལུས་པར་རེ་རེ་
བཞིན་དུ་བཀླགས་ཤིང་། ཁྱབ་རྒྱ་ཆེ་ཞིང་ཕན་འབྲས་ལྡན་པའི་བསམ་འཆར་
སྡུད་ལེན་བྱས་ཏེ། ལོ་ངོ40ཙམ་གྱི་བོད་ཀྱི་དེང་རབས་རྩོམ་རིག་ལས་ཆེས་
འཐུས་ཚབ་རང་བཞིན་ལྡན་པའི་རྩོམ་པ་པོ་དང་བརྩམས་ཆོས་དག་འདེམ་
སྒྲུག་བྱས་ཡོད་ལ། དུས་རབས་དང་སྤྱི་ཚོགས་ལ་ངོ་གནོང་མི་དགོས་པའི་རྩོམ་
རིག་གི་རྩ་བའི་བྱས་འབྲས་ཇི་བཞིན་དུ་བསྟབས་པའི་མཚུངས་སུ། ཀྲུང་ཧྭ་
རིག་གནས་ཀྱི་ཕུན་ཚོགས་རང་བཞིན་ཡང་གསལ་བར་བསྟན་པའོ། །གཉིས་ ，
ནས་དབང་གྲགས་ལྡན་པ་ཞིག་ཏུ་བརྩོན་ལེན་བྱས་པ། དུས་ཡུན་རིང་བོར་
རྩོམ་རིག་གི་ལས་ཀ་དོན་དུ་གཉེར་བའི་རྩོམ་སྒྲིག་པ་གྲགས་ཅན་དང་ཆེད་
ལས་ཞིབ་འཇུག་མི་སྣ་སྐོང་སྡུད་ཀྱིས་རྩོམ་སྒྲིག་ཚོགས་པ་བཙུགས་ཤིང་། རྩོམ་
རིག་གི་བློ་སྦྱོང་མཐོན་པོ་དང་རོ་མྱོང་གི་ནུས་པ་རྩལ་དུ་སྤྲུགས་ཐོག སྒྱིད་ལུག་
རྣམ་གཡེང་གི་སེམས་པ་སྤངས་ཤིང་ཁུར་བཟོད་རྟག་འགྲུས་ཀྱི་རྣམ་འགྱུར་
དྲང་བོ་བཟུང་སྟེ། རྩོམ་སྒྲིག་པར་ཞུས་ཀྱི་ལས་ཀ་ཐོག་མཐའ་བར་གསུམ་དུ་ལེ་
7



ཙ
ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས།
ལོ་མ་ཤོར་པར་བགྱིས་པ་དང་སྦྲགས། དཔེ་དེབ་ཀྱི་དབང་གྲགས་ལེགས་པར་
བསྲུངས་ཡོད། གསུམ་ནས་གསུང་རབ་ཀྱི་ཁྱད་ཆོས་འཛོམས་པར་བྱས་པ། དེ་
ལྟའི་གསལ་ཞིང་ཞིབ་པའི་རྩོམ་སྒྲིག་གི་འདུན་མས་ཐོག་དྲངས་ཏེ།《གཅེས་
བཏུས》སུ་བདམས་པའི་བརྩམས་ཆོས་མཐའ་དག་ནི། ནང་དོན་སྤུས་ཚད་ཟབ་
དག་ཡིན་མིན་དང་སྒྱུ་རྩལ་རྣམ་པ་ཞུན་ཐར་ཆོད་མིན། ཡང་ན་སྒྲིག་བཟོའི་
སྤུས་ཀ་བཟང་མིན་བཅས་ཕྱོགས་གང་ཅིའི་ཐད་གསུང་རབ་ཀྱི་ཁྱད་གཤིས་
སྲུང་འཛིན་གྱིས། དཔེ་ཀློག་སྐྱོར་སྦྱོང་གི་ཕན་ཡོན་ཉམས་པ་མེད་པ་དང་། སྤྱོད་
སྒོ་བོགས་འདོན་ཆེ་བའི་ལོ་རྒྱུས་དཔྱད་ཡིག་གི་ཞིབ་འཇུག་རིན་ཐང་ལྡན་
པར་བྱས་པ་ཡིན། གོང་སྨོས་ཀྱི་རེ་འདུན་དང་འཆར་འགོད་དེ་དག་བདེ་བླག་
ངང་འགྲུབ་པའི་སླད་དུ། ང་ཚོས་བྱ་བ་མང་བོ་བརྩོན་པ་ཆུ་བོའི་རྒྱུན་བཞིན་
བསྒྲུབས་ཤིང་། དཀའ་སྡུག་གི་རྔུལ་ཆུ་མང་བོ་གཏོར་ནའང་། ཆུ་ཚད་དང་
འཇོན་ཐང་། དུས་ཚོད། ས་བཅད་སོགས་རྒྱུ་རྐྱེན་དུ་མའི་ཚོད་འཛིན་གྱི་དབང་
གིས། རྩོམ་སྒྲིག་པར་སྐྲུན་བྱས་དང་བྱེད་འགྱུར་གྱི《གཅེས་བཏུས》འདིར་
གནད་དོན་དང་སྐྱོན་ཆ་རེ་གཉིས་ཡོད་སྲིད་ལ། ཐ་ན་ཉ་ཉུང་མཉམ་བསྲེས་
དང་གཡག་ཞར་རྩྭ་ཟོས་ཀྱི་ནོངས་འགལ་ཡང་མཆིས་ངེས་ན། ང་ཚོས་ལྷག་
བསམ་ཟོལ་མེད་ངང་རིགས་གཅིག་མཁས་པ་དང་རྒྱ་ཆེའི་ཀློག་མཁན་རྣམ་
པས་བོད་ཀྱི་རྩོམ་རིག་བདེ་བླག་ངང་འཚར་ལོངས་དང་རྒྱུན་མཐུད་འཕེལ་
རྒྱས་ཡོང་བའི་ཀུན་སློང་གཙང་མས་རྒྱུད་བསྐུལ་ཏེ། རིན་ཐང་གཞལ་དུ་མེད་
པའི་དག་ཐེར་དགོངས་འཆར་དང་གནད་སྨིན་གྲོས་མགོ་གང་ལེགས་སྩོལ་
པའི་རེ་བ་ཡང་ཡང་ཞུ་ཞིང་། དེས་ཀྱང་ང་ཚོའི་མ་འོངས་པའི་བྱ་བཞག་སྔར་
ལས་ཡག་ཐོག་ཡག་བརྩེགས་ཡོང་བར་ལྕག་ཚན་གཞུས་ན་སྙམ་མོ། ། །
༨
ལས་
@
3
ཞུ



དཔེ་སྐྲུན་གསལ་བཤད།-
སླད་མའི་ཆར། ང་ཚོས་བོད་ཀྱི་དེང་རབས་རྩོམ་རིག་གི་མདུན་ལམ་
ཡངས་པོའི་ཆེད་དུ་ཤ་རུས་རྡོར་ཐུག་གི་དཀའ་བ་སྤྱད་པ་དེར་འབྲས་བུ་ཕུན་
སུམ་ཚོགས་པ་འཐོབ་པར་ཤོག །
སླད་མའི་ཆར། བོད་ཀྱི་དེང་རབས་རྩོམ་རིག་གི་མཛེས་སྡུག་དཔལ་དུ་
བཀྲ་བའི་མཐོ་སྒང་གི་མེ་ཏོག་འདི་ཉིད། ཀྲུང་གོའི་རྩོམ་རིག་ལྟ་ཅི་འཛམ་གླིང་
རྩོམ་རིག་གི་མེ་ཏོག་སྣ་བརྒྱ་བཞད་པའི་གྲས་སུའང་སྐྱེ་སྟོབས་ཀྱི་ཡལ་ག་རྒྱས་
ཤིང་བསུང་ཞིམ་གྱི་དྲི་ངད་འཐུལ་བར་ཤོག
《སྦྲང་ཆར》རྩོམ་སྒྲིག་ཁང་གིས།
2016ལོའི་ཟླ5པའི་ཚེས5ཉིན།
༄
9
ཉྩ



དཀར་ཆག
， དཀར་ཆག
མེ་ཏོག་ལྡུམ་རའི་ནང་གི་ཀླན་ཀ
དཔལ་འབྱོར།/OO1
འབྲོང་སྟག་ཐང་།
དོན་གྲུབ་རྒྱལ།/O21
སྤྲུལ་སྐུ། །
53TFT || 050
ཧ་ཅང་མང་ན་ཧམ་པར་འགྱུར། དབལ་ཤུལ་འཇམ་དབྱངས་གྲགས་འཛིན།/O91
ཡང་ཙུན་མེ་ཏོག
བྱམས་པ་ཆོས་འཛོམས།/168
རྟ་འདུལ་མཁན་གྱི་གཏམ་རྒྱུད། དབང་ཆེན་སྟོབས་རྒྱལ། /190
རྟ་ནག་སྒྲོག་འགྲོས།
ལྷུན་འགྲུབ། /210
ཆར་ཤུལ་གྱི་ནགས་ཚལ།
.རྣམ་གྲོལ། /229
སད་ཀྱིས་བཅོམ་པའི་མེ་ཏོག
དོན་གྲུབ་རྒྱལ།/265
སྡུག་འབྲས།
དཔའ་མཆོག /343
ཆག་སྒོ།
ལྗང་བུ།/355
དཔེ་ཚབ་སྤྲོད་པ།
རིག་འཛིན།/567
ཙ9 21 》



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཨ་ཆུང་གིས་རྟ་ཉོས་པ།
བགྲེས་སོང་ཚེ་རིང་ལ་གོ་འཛོལ་བྱུང་བ།
ཐུབ་བསྟན། /375
བཀྲ་ཤིས་དཔལ་ལྡན། /582
©
22 ཉྩ



འབྲོང་སྡུག་ཐང་། རྒྱུན་
མེ་ཏོག་ལྡུམ་རའི་ནང་གི་ཀླན་ཀ་
དཔལ་འབྱོར།
ཁྱིམ་འཛིན་མ་རྒན་མོ་ཨ་མ་གཡུ་སྒྲོན་གྱིས་ཁྱིམ་ཐབ་ཀྱི་བྱ་བ་རྩག་རྩིག་
མང་བོ་ཞིག་བྱས་ཟིན་པའི་རྗེས་སུ་ཅུང་ངལ་གསོ་བའི་ཆེད་དུ་གདན་གྱི་ཟུར་དུ་
བསྡད་དེ། དྲ་མའི་ནང་ནས་མདུན་གྱི་མེ་ཏོག་ལྡུམ་ར་ཆུང་ཆུང་ཡིད་དུ་འོང་བ་
ཞིག་ཡོད་པ་དེའི་ནང་གི་མེ་ཏོག་སྣ་ཚོགས་ལ་ལྟད་མོ་བལྟས་ནས་སྡོད་སྐབས་
དྲ་མའི་གཡས་ཟུར་གྱི་ས་ཐོག་ཏུ་གནས་པའི་མེ་ཏོག་ཧ་ལོ་དཀར་པོ་དེས་བྱ་རྨྱང་
ཞིག་བྱས་ནས། ཨ་ཙི། དེ་རིང་ཡང་གནམ་གཤིས་ཧ་ཅང་ཡག་པོ་འདུག ཉི་མ་
ནི་ཤར་རི་ནས་ཐག་རྒྱང་གང་ཙམ་གྱི་སར་སླེབས་ཀྱང་ཨ་མ་གཡུ་སྒྲོན་ད་དུང་
ཆུ་སྦྲེང་བར་མི་ཡོང་བ་གང་ཡིན་ནམ་ཞེས་ལབ་པ་ཐོས་ནས་ཨ་མ་གཡུ་སྒྲོན་ནི་
ཡ་མཚན་དང་ཧ་ལས་ཀྱིས་ལག་པས་མིག་ཕུར་ཙམ་བྱས་ཏེ་རྣ་བ་ཕྱི་ལ་ཕྱོགས་
ནས་ཉན་དུས། ཧ་ལོ་དཀར་པོའི་འགྲམ་དུ་ཤེལ་གྱི་བུམ་པ་ཞིག་ཏུ་བཏབ་པའི་སེ་
བའི་མེ་ཏོག་སེར་པོ་དེས་མགོ་བོ་གཡུགས་ཙམ་བྱས་ནས་ཧ་ལོ་གཟུགས་བཟང་
ཚུར་ལ་གསོན་དང་། ཁྱེད་ནི་གཉིད་ལ་དགའ་བས་མ་ཚོར་བ་མ་གཏོགས་ཨ་མ་
གཡུ་སྒྲོན་ནི་རྣམ་ཀུན་དང་འདྲ་བར་ཉི་མ་མ་ཤར་གོང་ནས་ལྡུམ་རའི་མེ་ཏོག་
ཚང་མར་ཆུ་ཐེངས་གཅིག་སྦྲེངས་ཟིན་ཞེས་སྨྲས་པས། རྣམ་ཀུན་སེ་བ་སེར་པོ་
ནས་ཞིམ་པའི་དྲི་བསུང་ལྡང་ཞིང་། བུང་བ་དང་ཕྱེ་མ་ལེབ་ཀྱི་ཚོགས་ཀྱང་རབ་
22 རྒྱུ



ཅ
ཀྲུང་གོའི་བོད་ཀྱི་དེང་རབས་ཚོས་རིག་གཅེས་བཏུས།
ཏུ་འཁོར་བའི་དཔལ་ལ་མིག་ཚ་བ་དང་། ཡིད་མ་རངས་ལ། ད་ལན་འདོད་པར་
མི་འགྲོ་བའི་གཏམ་དེ་ལྟ་བུ་བརྗོད་པ་ཐོས་མ་ཐག་ཏུ་ཧ་ལོའི་ལོ་མ་རྣམས་ཟང་
ཟིང་དུ་ལངས་ཤིང་། མེ་ཏོག་གི་འདབ་མ་ནི་སྨུག་པོར་གྱུར་ནས་སྐད་གསང་
མཐོན་པོས། སེ་བ་སེར་ཆུང་ལྐོག་མདའ་མ་འཕེན་ཨང་། །རྐྱེན་གཅིག་མེད་པར་
ན་ཚ་ག་ནས་ལངས། །མེ་གཅིག་མེད་པར་དུ་བ་ག་ནས་ཐོན། །ཁྱེད་ཀྱི་ང་ལ་
ཟུར་ཟ་བྱེད་པ་ནི། །བློ་ཆུང་ཕྲག་དོག་ལངས་པའི་རྟགས་མཚན་རེད། །ང་རྒྱལ་
ཞེ་སྡང་ཅི་ཙམ་བྱས་གྱུར་ཀྱང་། །མཛེས་ལྡན་ཧ་ལོའི་མཛངས་ཡོན་འཕྲོག་མི་
ཐུབ། །ཕྲ་ལ་རིང་ཞིང་དཔྱད་པ་བཟང་བ་ཡི། །གཟུགས་པོ་འདི་ནི་ཙ་རིའི་སྨྱུག་
མ་འདྲ། །ཡངས་ཤིང་རྒྱས་པའི་ལོ་མ་སྔོ་ལྗང་འདི། །དབང་ཆེན་དཔོན་པོའི་
གདུགས་ཀྱི་མཚོན་བྱེད་ཡིན། །དཀར་མདངས་འཕྲོ་བའི་ཧ་ལོའི་མེ་ཏོག་ནི། །
ཀུན་གྱི་ཡིད་དབང་འགུགས་པའི་ལྕགས་ཀྱུ་ཡིན། །ལྡུམ་ར་འདི་ན་ཧ་ལོ་མེད་
གྱུར་ན། །མེ་ཏོག་ལྡུམ་རའི་མིང་ནི་ག་ལ་ཐོབ། །བུ་ལྟར་གཅེས་པའི་གསོ་སྐྱོང་སུ་
ལ་བྱེད། །རྐང་དྲུག་བུང་བའི་ཚོགས་རྣམས་སུ་ལ་འཁོར། །ཁྱེད་དང་འདྲ་བའི་རྩྭ་
སྙིགས་མང་སྐྱེས་ཀྱང་། །མཛེས་ལྡན་ཧ་ལོར་འགྲན་ཟླ་ག་ལ་ཐུབ། །དགུང་སྔོན་
འོད་ཆུང་སྐར་ཚོགས་ཀྱིས་ཁེངས་ཀྱང་། །དཀར་གསལ་ཟླ་བའི་མཛེས་ཉམས་
དོ་མི་ཐུབ། །སེ་བ་སེར་རིལ་སྡུག་ཚོད་ཟིན་པ་དགའ། །རང་གི་མདོག་ལ་རང་
གིས་ལྟད་མོ་ལྟོས། །འདབ་མ་སེར་པོ་གསེར་མདངས་མ་ཡིན་གྱི། །ལོ་གསུམ་
མཁྲིས་ནད་ན་བའི་གདོང་གཤིས་རེད། །གཟུགས་ཆུང་གཏེ་བོ་ཁྲུ་གང་མ་ལོན་
པ། །ཟས་ཀྱི་བཅུད་རྫས་མ་ཞུའི་མཚན་རྟགས་རེད། །ལུས་པོ་ཡོངས་རྫོགས་ཚེར་
མས་ཁེངས་པ་ནི། །སྡུག་སེམས་དུག་ལྟར་གནག་པའི་རང་རྟགས་རེད། །ས་འདིར་
དཔྱིད་ཀྱི་རྣམ་པ་མངོན་པ་ནི། །ཧ་ལོའི་དཔལ་ཡོན་རབ་ཏུ་མཚར་བས་ཡིན། །
* OO2 #



འབྲིང་བདག་ཐང་།
ཅུང་ཟད་གཉིད་ལ་དགའ་བའི་གོམས་གཤིས་ལ། །འོས་མིན་དམའ་འབེབས་བྱེད་
པ་ཧམ་པ་ཆེ། །ཞེས་ཧ་ལོ་དཀར་པོས་སྐད་གསང་མཐོན་པོས་སྒྲོག་པའི་མཚམས་
འདིར་དྲ་མའི་ནང་དུ་ཁ་ཕྱེད་ཙམ་གདངས་ཤིང་འདྲེན་བྱེད་ཟུང་ཅེ་རེར་ཀླན་
ཀའི་ཚིག་ལ་ཡ་མཚན་ཧ་ལས་ཀྱིས་རྣ་བའི་བཅུད་དུ་འཛིན་བཞིན་པར་གནས་
པའི་ཨ་མ་གཡུ་སྒྲོན་འདི་སྙམ་དུ་བསམས་སོ། །ངའི་ལྡུམ་ར་འདི་ནི་མེ་ཏོག་རྣམ་
གྲངས་མང་ཞིང་ཚོས་མདོག་བཀྲ་བས་མིས་སྨོན་རང་སྐྱིད་ཀྱི་དགའ་ཚལ་ཞིག་
ཡིན་ཞིང་། དེ་ལྟ་བུའི་སྤྲོ་སྐྱིད་ཀྱི་སྣང་བ་ཚོར་བ་ནི་ཚོན་མདངས་བཀྲ་ལ་དྲི་
ཞིམ་འཐུལ་བའི་མེ་ཏོག་འདྲ་མིན་སྣ་ཚོགས་ཀྱིས་རང་རང་སོ་སོའི་མཛངས་
ཡོན་གྱི་ཁྱད་ཆོས་མ་ལུས་སྟོན་པས་གཞི་ནས་ཀུན་གྱི་ཡིད་དབང་འཕྲོག་པ་ལས་
ད་ལྟ་ཧ་ལོས་བཤད་པ་བཞིན་ཧ་ལོ་ཁོ་ནའི་མཛེས་ཡོན་གྱིས་གཞི་ནས་སྐྱེ་རྒུའི་
སེམས་ལ་དགའ་བ་གཏད་པ་ནི་མ་ཡིན་མོད། དུས་དང་རྣམ་པ་ཀུན་ཏུ་ངས་མེ་
ཏོག་ཡོངས་ལ་ཉེ་དགའ་ཕྱོགས་རེ་མེད་པར་གཅིག་མཚུངས་ཀྱི་སྐྱེད་སྲིང་དེ་ལྟ་
བུ་དབྱེར་མེད་དུ་བྱས་ཀྱང་ཡིད་དུ་འོང་བའི་མེ་ཏོག་གི་ཁྲོད་དུའང་ལ་ལ་ནི་ཞེ་
སྡང་དང་ཆེ་གནོན་དེ་ལྟ་བུ་བྱེད་ཤེས་པའང་དངོས་འབྲེལ་ཡ་མཚན་གྱི་རྒྱུ་ཡིན་
ཀྱང་། འཇིག་རྟེན་འདི་ན་མི་སྲིད་པ་ནི་མེད། ལྷད་མེད་དུང་ལས་བསྒྲུབས་པའི་
དཀར་གསལ་རྒྱ་མཚོའི་མར་གསར་ལའང་མི་སྡུག་རྣ་བ་རིང་བ་རི་བོང་གི་གྲིབ་
མ་འཁོད་པ་ལ་བསམས་ཚེ་མེ་ཏོག་ཧ་ལོ་ཞིག་ལ་ཉེས་སྐྱོན་དེ་ཙམ་ཡོད་པ་ལ་ཡ་
མཚན་བྱེད་དགོས་དོན་མི་འདུག འོན་ཀྱང་དེ་རིང་མེ་ཏོག་དབར་གྱི་རྩོད་གླེང་
འདིས་ང་ཚོ་གང་ཟག་ལའང་གོ་བསྐོན་སློབ་གསོའི་ནུས་པ་དང་ལྡན་པ་ཞིག་
འདུག མེ་ཏོག་གཞན་པ་རྣམས་ཀྱིས་ལྟ་བ་མི་འདྲ་བ་འགའ་ཡང་འཆད་ངེས་
པས་མཐའ་མ་བཟང་ངན་གྱི་དབྱེ་མཚམས་ཅི་འདྲ་བ་ཞིག་མ་ཆོད་པར་བློ་ཡང་
ས
པས་མ
མ་བཟE
# OC25 རྒྱུ



༼ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
མི་བདེ་སྙམ་སྟེ་ཤུགས་རིང་ཞིག་ཕྱུང་ནས་སྔར་བཞིན་ཀླན་ཀའི་མུ་ལ་ཉན་ནོ།།
དེའི་མཚམས་སུ་སེ་བ་མེ་ཏོག་གི་གཡོན་ཕྱོགས་སུ་གནས་པའི་ཧད་ཏཱ་
མཚལ་ཀ་དེས་ཡལ་འདབ་རྣམས་དཀྲུག་དཀྲུག་ལན་གསུམ་བྱས་ཏེ་ངག་འཇམ་
པོའི་སྒོ་ནས་འདི་སྐད་སྨྲས་སོ། །ཀུ་ཡེ་ཧ་ལོ་གཟུགས་བཟང་ཚུར་ལ་གསོན། །ཁ་ཞེ་
མེད་པར་སྙིང་གཏམ་ཚིག་གསུམ་ཞུ། །ག་ཞའི་གནས་སུ་མ་འཛིན་ད་ལན་ཉིད། །
ང་ཡི་དྲང་པོའི་གཏམ་ལ་ཆ་འཇོག་མཛོད། །ཅ་ལེ་ཅོ་ལེའི་སྐོར་གཏམ་འཆད་པ་
ལས། །ཆ་མཁན་རྒད་པོའི་གཏམ་ལྟར་གནད་ཐིག་ལ། །ཇ་ཤིང་འཁྱོག་པོའི་རང་
བཞིན་མ་འཛིན་པར། །ཉ་གའི་ཆ་མཚུངས་དྲང་གཏམ་བརྗོད་ན་དགའ། །ཏ་
ལེར་གཞན་སེམས་ཕུག་པའི་བརླང་ཚིག་གིས། །ཐ་ཤལ་གཞན་གནོན་བྱེད་
པའི་ངན་སྤྱོད་དག །ད་ལམ་ཁྱེད་ལའང་ཅུང་ཟད་འགོས་འདུག་པས། །ན་ཚའི་
འབྱུང་རྐྱེན་བཞིན་དུ་དོར་བར་མཛོད། །པ་ཏྲའི་དབྱིབས་གཟུགས་ཇི་ལྟར་མཛེས་
གྱུར་ཀྱང་། །ཕ་ལམ་ལ་སོགས་ཕྲ་ཡིས་མ་བརྒྱན་ན། །བ་མོས་བརྡུངས་པའི་སྟོན་
གྱི་མེ་ཏོག་བཞིན། །མ་སྨད་མཛེས་པའི་བཀྲཀ་མདངས་ག་ལ་མངོན། །ཙ་རིའི་
སྨྱུག་མར་ཅོ་འདྲི་ཧ་ལོ་ཁྱེད། །ཚ་ཚ་མེ་ལྟར་འབར་བའི་ཕྲག་དོག་གིས། །ཛ་ལང་
སྤྱོད་པས་གྲོགས་ལ་བསྟུན་གྱུར་ན། །ཝ་ལེར་འཆར་བའི་ཁྱེད་ཀྱི་མཛེས་སྡུག་
ཉམས། །ཞ་བོའི་གྲོགས་ལ་འཁར་བ་བརྟེན་པ་བཞིན། །ཟ་འོག་གོས་ཀྱི་ཚོན་རིས་
ལྟར་མཛེས་པའི། །འ་ཅག་ཡིད་དུ་འོང་བའི་མེ་ཏོག་ལའང་། །ཡ་ཡོར་སྐྱེས་པའི་
ལོ་མའི་ར་མདའ་དགོས། །ར་ཡིག་གཉིས་པས་ཁེངས་པའི་ལྡུམ་ར་འདིར། །ལ་
ལས་གཞན་ལ་ཆེ་གནོན་བྱས་གྱུར་ཏེ། །ཤ་ཚས་བཅིངས་པའི་མཛའ་གྲོག་ས་ཡ་
གྱལ་ན། །ས་འདིར་ཀུན་གྱིས་སྨོན་པའི་དགའ་ཚལ་ཉམས། །ཧ་ལོ་ཁྱེད་ཀྱིས་དེ་
ལྟའི་ལས་བསྒྲུབས་ཚེ། །ཨ་མ་གཡུ་སྒྲོན་ལགས་ཀྱང་སྙིང་རེ་རྗེ། །ཧ་ལོས་བརྩེ་བས་
24 ཉྩ



འབྲིང་སྡུག་ཐང་། ཨུ་
བཅིངས་པའི་བུང་བའི་ཚོགས། །ཨ་ཙི་གདུང་བའི་ཀློང་དུ་མི་ཚུད་དམ། །ཞེས་
ཧད་ཏཱ་མཚལ་ཀས་སེམས་ཀྱིས་མ་བཟོད་པར་དེ་ལྟར་བཤད་རྗེས། ཧ་ལོ་དཀར་པོ་
ཁོང་ཁྲོ་སྐྱེས་མེད་དམ་སྙམ་ནས་ཞེད་སྣང་གིས་མགོ་བོ་ཡར་བཏེགས་ཏེ། ཧ་ལོའི་
གདོང་ལ་བལྟས་དུས་ཧ་ལོ་ནི་ང་རྒྱལ་དང་ཁོང་ཁྲོ་ལངས་ཤིང་། རང་ཉིད་ལ་ད་
བར་ཚོགས་ཡོངས་ཀྱི་མདུན་དུ་སྐད་ཆ་དེ་ལྟ་བུ་བཤད་མཁན་ཡོད་མ་མྱོང་བར་
བརྟེན་ཁོང་ཁྲོ་དང་ངོ་ཚ་གཉིས་འཐབ་སྟེ་ཡུད་ཙམ་ཞིག་ཡལ་འདབ་རྣམས་རླུང་
གིས་གཡོ་བ་ལྟར་འདར་བ་ལས་ཁ་ནས་སྐད་ཆའང་མ་ཐོན་པར་ལུས། ཧད་ཏཱ་
མཚལ་ཀའི་བསམ་པར་མ་གཞི་ཧ་ལོར་སྐྱོན་ཆ་ཆེ་ཙམ་ཞིག་འདུག་པས་ངས་དེ་
རྣམས་ཡོ་བསྲང་བྱེད་རེའི་འདུན་པ་བཟང་པོ་བཅངས་ནས། ཤ་ཚའི་སྙིང་གཏམ་
བཤད་པ་ཡིན་ཀྱང་ད་ལྟ་ཧ་ལོའི་རྣམ་འགྱུར་ལ་ལྟ་དུས་ཕལ་ཆེར་རང་གི་སྤྱོད་
ཚུལ་མི་འགྲིག་པ་རྣམས་མཐོང་ནས་སེམས་པ་སྡུག་པ་དང་། ངོ་ཚའི་རྐྱེན་པས་
སྐད་ཆ་བཤད་མི་ཐུབ་པ་ཡིན་འདུག་ལ། ཧ་ལོའི་གདོང་གཤིས་ནི་ཁྲག་མེད་པ་
ལྟར་སྐྱ་ཐེར་ཐེར་བྱེད་པ་དང་། ལུས་པོ་ཡོངས་རྫོགས་འདི་ཙམ་འདར་བའི་ཚུལ་
ལ་བལྟས་ན་ཕལ་ཆེར་འགྱོད་སེམས་ཆེན་པོ་བསྐྱེད་དེ་སེམས་སྡུག་དྲག་པོས་
མནར་བཞིན་འདུག ད་ལྟ་ངའི་གཏམ་དེའང་ཅུང་ཟད་ཚིག་རྣོ་ཐལ་ཆེ་བ་ཡིན་
འདུག་པས་རང་གི་སྤུན་ཟླའི་སེམས་ལ་སྡུག་བསྔལ་ཆེན་པོ་བཟོས་སོང་བསམས་
ཏེ་བློ་ཕམ་བྱུང་ནས་ཧ་ལོའི་སེམས་གསོ་བའི་ཆེད་དུ་འདི་སྐད་སྨྲས་སོ། །གྲོགས་
མཆོག་ཧ་ལོ་དཀར་པོ་ལགས། ཁྱེད་ནི་ཤེས་བྱ་ཡངས་པས་མཁྱེན་གསལ་ལྟར་སྔ་
རབས་ཀྱི་གཏམ་དུའང་། ལེགས་བཤད་བྱིས་པ་དག་ལས་ཀྱང་། །མཁས་པ་རྣམས་
ཀྱིས་ཡོངས་སུ་ལེན། །ཞེས་པ་ལྟར་ཤེས་དམན་ངས་ད་ལྟ་ཞུས་པའི་སྙིང་གཏམ་
ནང་དུ་གལ་ཏེ་ཕན་ཡོད་ཀྱི་ལེན་ཆ་ཕྲན་བུ་ཡོད་ན་ཁྱེད་ཀྱིས་བླང་དོར་བྱ་བའི་
OD5 རྒྱུ



ཀྲུང་གོའི་བོད་ཀྱི་དེང་རབས་ཚོཔ་རིག་གཅེས་བཏུས།
དཔྱད་གཞིར་འཛིན་པ་ལས་འགྱོད་སེམས་ཆེན་པོས་སེམས་མི་བདེ་བ་གནང་ན་
སྐུ་ཁམས་ལའང་གནོད་སྐྱོན་ཡོང་ངེས་རེད། ང་ནི་ལྷག་བསམ་དཀར་བ་ལས་སྨྲ་
བ་མི་མཁས་པ་དང་ཤེས་བྱ་དམན་པས་གལ་ཏེ་གཏམ་གྱི་གླེང་ཕྱོགས་ལ་ཚིག་རྣོ་
ཐལ་ཆེ་བ་སོགས་བྱུང་ཡོད་ན་ངའི་ཀུན་སློང་བཟང་པོར་དགོངས་ཏེ་དགོངས་པ་
མ་འགལ་བ་ཞུ། དེ་ལྟར་བཤད་ནས་ཧ་ལོར་ཟུར་མིག་ཅིག་བལྟས་ཏེ་མགོ་སྒུར་
ནས་གཏམ་ལན་ཅུང་སྙན་པ་ཞིག་ཡོང་རེས་བསྒུགས་བསྡད་པས་ཧ་ལོ་ནི་ང་རྒྱལ་
གྱིས་ར་བཟི་བ་ལྟར་ལུས་པོ་འཁྱོམས་ཤིང་མིག་རྩེ་ཡང་དམར་པོར་གྱུར་ནས་ཡུད་
ཙམ་བསྒུགས་ཀྱང་ད་དུང་སྐད་ཆ་མ་ཐོན་པར་བསྡད་འདུག།
ཧ་ལོར་འཁྲིལ་ཤིང་ལྟར་འཁྱུད་ནས་སྐྱེས་པའི་ཐག་འཁྱུད་མེ་ཏོག་ཅིག་
ཡོད་པ་དེའི་བསམ་པར་དེ་རིང་རྩོད་པ་འདིའི་འབྱུང་རྐྱེན་སོགས་ལ་བལྟས་ན་ཧ་
ལོ་སྤོབས་པ་ཆེས་དྲགས་པ་དང་རང་གིས་རང་ལ་འུད་བསྟོད་བྱེད་པ་ཚད་ལས་
འདས་ཤིང་། གཞན་གྱི་ཡོན་ཏན་ཕྲ་མོ་ཙམ་ཡང་མ་བརྗོད་པར་དམའ་འབེབས་
ཁོ་ན་བྱེད་པ་ནི་དངོས་འབྲེལ་མ་རབས་ཀྱི་སྤྱོད་ཚུལ་ཡིན་ན་ཧད་ཏཱ་བདེན་པར་
འདུག་ཀྱང་། གལ་ཏེ་དྲང་གཏམ་བཤད་ན་ཧ་ལོ་མི་དགའ་ཐག་ཆོད་རེད། ཧ་
ལོས་ང་ཁོ་པའི་གཟུགས་པོར་འཁྱུད་མ་བཅུག་ཚེ་ང་མེ་ཏོག་ནང་གི་རིང་ཤོས་ཀྱི་
གྲས་སུ་མི་སླེབས་པ་ནི་གདོན་མི་ཟ། དེ་ལས་དུས་སྐབས་འདི་དང་བསྟུན་ནས་ཧ་
ལོར་ཕན་པའི་སྐད་ཆ་སྙན་པོ་ཕྲན་ཙམ་བཤད་ན་ང་ནི་ཧ་ལོའི་རྩེ་མོ་བར་འཁྱུད་
འཇུག་ངེས་ཡིན་པ་དང་། ཇི་སྲིད་ང་ཧ་ལོ་ལས་ཀྱང་རིང་བ་ཞིག་ཏུ་གྱུར་སྐབས་
སུ་ངས་ཧ་ལོའི་ཉེས་སྐྱོན་རྣམས་དམར་རྗེན་དུ་བཏོན་ནས་དགག་པ་བརྒྱབ་ཚེ་
ཉེས་སྐྱོན་མེད་པའི་མེ་ཏོག་རིང་ཤོས་དེ་ང་མིན་ན་སུ་ཡིན། ཧ་ཧ། འཐབ་ཇུས་
འདི་ནི་ཡང་རྩེ་རེད། བདེན་དོན་སུ་ལ་ཡོད་མེད་འཚོལ་བ་ལས་རང་གི་དོན་དག་
26ཉྩ



འབྲོང་སྟག་ཐང་། རྒྱུན
འགྲིག་ན་བདེན་དོན་ཆེ་ཤོས་དེ་རེད་བསམས་ནས། ཀྱེ་ཀྱེ། འཇམ་འཇམ་ཧད་
ཏཱའི་ངག་ནི་བལ་ལས་འཇམ། །ཚུབ་ཚུབ་གཏིང་གི་ཁོག་པ་རྡོ་ལས་རྩུབ། །སྙན་
སྙན་ཚིག་གི་ཡོལ་བས་བསྒྲིབས་བྱས་ནས། །ངན་ངན་སེམས་ཀྱི་དུག་མདའ་
འཕེན་པར་བྱེད། །མཛེས་མཛེས་ཡིད་དུ་འོང་བའི་ལྡུམ་ར་འདིར། །མཐོ་མཐོ་ཚད་
དུ་ལོན་པའི་ཧ་ལོ་ཡིས། །ཀྲོང་ཀྲོང་ལུས་པོས་ངལ་བར་མ་འཛེམས་པར། །བྱམས་
བྱམས་བརྩེ་བས་བདག་ཅག་གོང་དུ་འདྲེན། །ཆུང་ཆུང་འགྲམ་དུ་གནས་པའི་མེ་
ཏོག་རྣམས། །ཚ་ཚ་ཉི་མའི་ངར་གྱིས་མནར་དོགས་ནས། །ཆེས་ཆེར་རྒྱས་པའི་ཧ་
ལོའི་ལོ་མ་ཡིས། །བསིལ་བསིལ་གདུགས་ཀྱིས་བུ་ལྟར་འགེབས་པར་བྱེད། །བཟང་
བཟང་སྙིང་རྗེས་ཉམ་ཆུང་སྐྱོང་མཛད་པོ། །གང་གང་དྲིན་གྱིས་གསོས་པའི་མེ་
ཏོག་གིས། །སྐྱིད་སྐྱིད་ལྡུམ་ར་འདི་ཉིད་ཁེངས་གྱུར་ཏེ། །སྤྲོ་སྤྲོ་དཔྱིད་ཀྱི་དཔལ་
ཡོན་རྣམ་པར་བཞད། །ཀྱེ་ཀྱེ་དཔྱོད་ལྡན་ཐམས་ཅད་ཚུལ་འདིར་གཟིགས། །ངལ་
ངལ་དུབ་ཀྱིས་ལྡུམ་ར་གཉེར་བ་པོར། །ནག་ནག་ཁོག་བཅངས་ངན་རེངས་དྲེད་
པོ་ཡིས། །ཏག་ཏག་ལོག་པར་འཁུ་བར་སྤྲོ་བ་བྱེད། །ལྐུགས་པ་མིན་པ་སྨྱོན་པ་
མིན་པ་ལྐུགས། །བཟང་པོར་ངན་བྱེད་གནོད་བྱེད་ངན་པར་བཟང་། །ངན་ཤོར་
ལང་ལ་སེམས་ལ་ལང་ཤོར་ངན། །ངན་ཅན་མཁས་ལ་ཁ་ལ་མཁས་ཅན་ངན། །
ལེགས་པ་སེམས་ལ་འཆར་ལ་སེམས་པ་ལེགས། །མཁས་པར་ཁྲམ་མེད་བློ་མེད་
ཁྲུམ་པར་མཁས། །མཁས་པ་ཀློ་ལས་མི་ལས་ཀློ་པ་མཁས། །ཚུལ་མིན་བྱ་བར་
འགོག་འདོམས་མ་བྱས་ན། །ངན་པ་ལང་ཤོར་ཧམ་པ་ཇེ་ཆེར་འགྲོ། །ད་བར་ཞི་
འཇགས་སྐྱིད་པའི་ལྡུམ་ར་འདི། །ད་ནི་མི་ངན་འགའ་རེས་དཀྲུག་ཉེན་ཆེ། །ཞེས་
སྨྲས་ནས་ཧ་ལོའི་རྣམ་འགྱུར་ལ་བལྟས་པས་ཧ་ལོ་ནི་རང་ལ་བློ་ཕྱོགས་པའི་སྙན་
འཇེབས་གཏམ་གྱི་བདུད་རྩིས་མྱོས་ཏེ་རིམ་བཞིན་རིག་པ་ཇེ་གསལ་དུ་སོང་ཞིང་
9 OO7



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
འདི་ལྟར་བསམས་སོ། །ལ་ཆེན་གཅིག་དང་མ་ཕྲད་ན་རྟ་ཕོའི་ཤེད་ཤུགས་ག་ནས་
ཤེས། དགྲ་ཆེན་གཅིག་དང་མ་ཕྲད་ན་རོགས་པའི་བློ་རྩེ་ག་ནས་མཐོང་། ད་རེས་
ཀླན་ཀའི་མེ་ལོང་ནས། དགྲ་གྲོགས་སུ་ཡིན་གསལ་བོར་མངོན། རྣམ་ཀུན་ཐག་
འཁྱུད་འདི་ནི་སྨྲ་བ་ཉུང་ལ་བཀྲག་གདངས་ཆུང་བས་ངས་སྣང་མེད་དུ་བཏང་
བར་མ་ཟད། བདག་གི་ལུས་པོར་འཁྲིལ་ནས་སྐྱེས་པས་དུས་རྟག་ཏུ་སུན་སྣང་
བྱེད་པར་ཐལ། ད་རེས་འཁྲུག་རྩོད་ཀྱི་ཀ་ཤུ་ཁ་ལ་བརྡར་ཙམ་བྱས་པ་ཙམ་གྱིས་
རག་དང་གསེར་གྱི་དབྱེ་བ་གསལ་བོར་ཆོད། ཐག་འཁྱུད་འདི་ནི་བདག་ལ་སྙིང་
ཉེ་ཞིང་། ཤ་ཚ་བ། བློས་འགེལ་ཆོག་པའི་གྲོགས་པོ་ཞིག་ཡིན་འདུག་ལ། རྣམ་
རིག་བཀྲ་ཞིང་སྨྲ་བ་མཁས་པས་བདེན་པའི་ཚིག་གི་ཉག་ཕྲན་གྱིས་ཕ་རོལ་ཧམ་
རྫུན་གྱི་ཕུགས་དེ་ཏ་ལེར་ཕུག་པར་བགྱིས་ཏེ་བདག་གི་སྙིང་ཡང་ཚིམས་པར་
གྱུར། ད་ནི་ང་ལ་རམ་ཟླ་ཡང་ཡོད་པས་མེ་ཏོག་ཏེ་པོ་དེ་རྣམས་ཀྱི་སྤོབས་སེམས་
བཅག་ནས་གཟུགས་བཟང་ཧ་ལོ་ངས་ཟིལ་གྱིས་མནན་ཏེ་སླད་ལྡུམ་ར་འདིའི་
ནང་དུ་ངས་གང་བྱས་མཛད་པ་དང་། གང་བཤད་ཆོས་ལ་བརྩི་བའི་གོམས་
གཤིས་ལེགས་པོ་ཞིག་རྒྱུན་འཇགས་པ་མ་བཟོས་ཚེ་གཉིད་ཆུང་ཧད་ཏཱ་ལྟ་བུས་
ཀྱང་དེ་འདྲའི་ཧམ་པ་བྱེད་པ་རྒྱ་ཡན་དུ་བཏང་ན་བདག་ཅག་ལྡུམ་ར་འདིའི་
གཙུག་རྒྱན་དུ་ག་ལ་འཁོད། གལ་ཏེ་མེ་ཏོག་གཞན་རྣམས་ཀྱི་ཉེས་ཆ་བག་ཙམ་
ཞིག་ཡིན་རུང་ཡན་ལག་དང་རྒྱ་སྐྱེད་པར་བྱས་ཏེ་སྐྱོན་མཚང་བྲུས་ནས་ཁོ་པ་
ཚོ་ཉེས་སྐྱོན་དང་དྲི་མས་སྦགས་པའི་དུག་རྩྭ་ལྟ་བུ་ཞིག་ཏུ་བཅོས་ན་མདོངས་
མཐའ་ཅན་ལྟར་མཛེས་པའི་ཧ་ལོ་ནི་ལྡུམ་ར་འདིའི་རྒྱུན་གཅིག་ཁོ་ནར་འགྱུར་
རྒྱུ་གདོན་མི་ཟ་སྙམ་ནས་ཞེ་སྡང་དྲག་པོས་གདོང་ཤ་འདར་ཞིང་མཆུ་སྒྲོས་ཀྱི་
ཡལ་འདབ་གཡོ་བཞིན་ཚིག་ཤུགས་ཆེན་པོའི་ང་རོས་སྨྲས་པ། མི་བསྲུན་ངན་
༄༅ 28 ཧཱུྃ



འབྲོང་སྟག་ཐང་། ན་
རེངས་ཧད་ཏཱ་བསེ་ཅན་གྱིས་གཙོས་པའི་མེ་ཏོག་གི་སྐར་ཚོགས་རྣམས་མཐའ་
ཡས་སྔོ་བསངོས་མའི་མཛེས་རྒྱན་གཅིག་པུ་ཆུ་ཤེལ་དབང་པོ་ལྟར་མཛངས་
པའི་ཧ་ལོ་བདག་ལ་ཐོས་འཛིན་གྱི་དབང་པོ་གཏད་དེ་གཏིང་ཟབ་མནོས་པར་
བགྱིས་ཤིག དྲང་ལྡན་གཤིས་བཟང་ཐག་འཁྱུད་མེ་ཏོག་གིས། །གཟུ་བོའི་སེམས་
ཀྱི་སོར་མོ་རབ་བསྐུལ་ནས། །སྙན་འཇེབས་ངག་གི་རྒྱུད་མངས་དཀྲོལ་མཛད་
དེ། །བོང་བུའི་རྣ་བར་བདུད་རྩིས་འཚེངས་པར་སོམས། །གདོད་མའི་དུས་ནས་
བདག་གིས་སྙིང་རྗེ་ཡིས། །ནུས་མེད་གཤེད་ལྡན་ཁྱེད་རྣམས་བསྐྱངས་པ་ལ། །
བསེ་ཅན་ཧད་ཏཱ་ངོ་ཚའི་གོས་བྲལ་ནས། །དྲིན་ལན་ལོག་འཇལ་ལོག་པར་འཁུ་
ལྡོག་བྱེད། །གཅམ་བུའི་ཚིག་གིས་དྲི་མས་མ་གོས་ལ། །སྦ་གསང་མེད་པར་དྲང་
གཏམ་བཤད་དགོས་ན། །ལྡུམ་ར་འདི་རུ་མེ་ཏོག་སྣ་མང་ཡང་། །ལ་ལ་མི་སྡུག་ལ་
ལ་སྐྱོན་གྱིས་ཁེངས། །སྨྱུག་མ་ཁོ་ལག་མཛེས་ཀྱང་སྨད་ཆ་བསྐམས། །ཏིང་ཏིང་
དཔྱད་པ་བཟང་ཡང་མགོ་རྟིང་ལོག །པད་མ་དྲི་བསུང་འཐུལ་ཡང་སྡིག་རཱའི་
ཚང་། །ཧད་ཏཱ་ཚོས་སྣ་འཛོམས་ཀྱང་སྐྱག་དྲི་བྲོ། །གུར་ཀུམ་སེར་ཆེན་མང་ན་
མཁྲིས་ནད་སློང་། །བསྐལ་བཟང་བཀྲག་མདངས་ཆུང་ལ་མཐོང་མི་འདོད། །
ཡང་ཅུན་མགོ་བོ་ལུས་པོས་ཐེག་པར་དཀའ། །དེ་བྱིངས་རྩྭ་སྙིགས་ལྟ་བུའི་མེ་
ཏོག་གི །སྐྱོན་ཆ་བགྲང་བས་མི་ཚར་དགོས་དོན་ཆུང་། །དེ་ལས་རང་ཚོད་ཟིན་
ནས་གླེང་མེད་ཀྱི། །རྨད་བྱུང་གཙུག་རྒྱན་དག་ལ་གུས་པས་བཀུར། །ངང་བ་བྱང་
དུ་འཕུར་བར་སྣེ་འཁྲིད་ཡོད། །རི་དྭགས་ལམ་བུར་ཞུགས་ཚེ་ཤོ་འཁྲིད་ཡོད། །འ་
ཅག་ཡིད་འོང་སྐྱེད་ཚལ་ལྡུམ་ར་འདིའི། མེ་ཏོག་རྣམས་ལ་སྤྱིས་བཀུར་གཙུག་
རྒྱན་དགོས། །ཞེས་ཞེ་སྡང་དྲག་པོས་སྤྱོས་པའི་ཚིག་གིས་མེ་ཏོག་གི་ཚོགས་ལ་
དམའ་འབེབས་བྱས་ནས་ཤུགས་སུ་རང་ཉིད་མེ་ཏོག་རྣམས་ཀྱི་གཙུག་རྒྱན་ལ་
༄༅ OD9



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
བཀུར་དགོས་པའི་ཐ་ཚིག་བསྒྲགས་སོ། །དེས་ན་མེ་ཏོག་རྣམས་བསམ་ཚུལ་འདྲ་
མིན་སྣ་ཚོགས་ཤར་བས་འགའ་རེ་ནི་ཡིན་མིན་གྱི་དབྱེ་བ་མ་ཆོད་པར་ཅི་བྱ་གཏོལ་
བྲལ་དུ་མིག་ཅེ་རེར་སྡོད་པ་དང་། འགའ་རེ་ནི་ཧ་ལོའི་དངོམ་ཆེ་བ་དང་། རྔམ་
སེམས་ཆེན་པོས་བསྐུལ་པའི་དཀྱོར་འབྱིན་གྱི་ངན་ཇུས་ཏེ་རང་ཉིད་ཀྱི་གྲོགས་པོ་
དང་ཉེ་དུ་རྣམས་ལ་ཚད་ལས་འདས་པའི་སྐུར་བ་བཏབ་སྟེ་ཐམས་ཅད་སོལ་བ་
ལྟར་ནག་པོར་བཟོས། རང་ཉིད་སྤྱི་ཡོངས་ལས་ཁྱད་དུ་འཕགས་པའི་གཙུག་རྒྱན་
བྱེད་རྒྱུའི་ཁྲེལ་མེད་ཀྱི་སྤྱོད་ཚུལ་ལ་ཁོང་ཁྲོའི་མེ་ལྕེ་འབར་ནས་གཐུང་བར་བྱེད།
མེ་ཏོག་མང་ཆེ་བ་ནི་མ་རུངས་པའི་བརླང་སྤྱོད་འདི་ལ་ཤིན་ཏུ་ནས་མ་འདོད་
པར་དེ་དག་གི་རེ་ངན་ཕམ་པར་བྱེད་རྒྱུའི་བཙན་ཐབས་ཤིག་འཚོལ་ཕྱིར་ཤབ་
ཤུབ་ཀྱིས་གྲོས་མོལ་བར་བྱེད། །
དེའི་ཚེ་ཨ་མ་གཡུ་སྒྲོན་གྱིས་ཤེལ་དྲའི་ནང་ནས་ངང་ཚུལ་འདི་རྣམས་
གསལ་བོར་མཐོང་ཞིང་ཐོས་པས་ཨ་མའི་སེམས་ལ་དེ་རིང་གི་འཁྲུག་རྩོད་འདི་ལ་
མཇུག་སྡོམ་ལེགས་པོ་ཞིག་བྱུང་ན་ཚང་མར་ཕན་འདོགས་པའི་བླང་དོར་གྱི་བྱ་
བའི་དཔེ་མཚོན་ཡོང་ངེས་ཀྱང་གལ་ཏེ་རྒྱ་ཡན་དུ་བཏང་ན་བདག་གི་ཡིད་དུ་འོང་
བའི་ལྡུམ་ར་འདི་ཉམས་པའི་རྒྱུ་རུ་འགྱུར་རྒྱུ་ནི་གདོན་མི་ཟ། ད་ནི་བར་འདུམ་
བྱེད་པའི་སྐབས་སུ་བབ་བོ་སྙམ་སྟེ། གདན་ལས་ལངས་ནས་ལྡུམ་རའི་ནང་དུ་སོང་
བས་མེ་ཏོག་རྣམས་ཀྱི་གེ་སར་ལས་རོ་བཅུད་ལེན་བཞིན་པའི་བུང་བའི་ཚོགས་
དག་འདྲོགས་ནས་བར་སྣང་དུ་འཕུར་ལྡིང་བྱེད་པའི་གཤོག་སྒྲས་ཡུད་ཙམ་ཁེངས་
པ་ལ། མེ་ཏོག་རྣམས་དུས་མཚུངས་སུ་མགོ་བོ་ཡར་བཏེགས་ནས་བལྟས་པས་རྐང་
དྲུག་བུང་བའི་ཁྱུ་དང་ཨ་མ་གཡུ་སྒྲོན་གློ་བུར་མིག་ལམ་དུ་མངོན། དེས་ན་རྣམ་
རིག་བཀྲ་བའི་མེ་ཏོག་ཁྲ་ཐིག་ཅིག་གིས་ད་ནི་ཀླན་ཀ་འདི་ལ་བློ་གཟུ་བོར་གནས་
ཚ010



འབྲིང་སྡུག་ཐང་། རྒྱུ
པའི་དཔང་པོ་ཞིག་དང་བདེན་པའི་གྱོད་སྡོམ་ཞིག་ཡོང་རྒྱུ་ནི་སོམ་ཉིའི་ཕྱོགས་
ལས་བྲལ་ལོ་སྙམ་སྟེ་བག་ཚ་མེད་པར་འདི་སྐད་དུ་སྨྲས་སོ། །ཉམ་ཆུང་ཁྲ་ཐིག་ཧ་
ལོའི་སྒེག་ཆོས་ལ། །འགྲན་པའི་རློམ་སེམས་ཡེ་ནས་མ་མཆིས་ཀྱང་། །མཛངས་
ཡོན་གྱིས་སྙེམས་ཧ་ལོས་བརླང་ཚིག་གིས། །ཚད་འདས་འཕྱ་སྨོད་བྱས་པས་སེམས་
པ་གདུངས། །གདོད་དུ་འདྲ་མཉམ་ཚོགས་ཀྱང་སྡིགས་བྱེད་ན། །སླད་མར་ཀུན་གྱི་
གཙུག་རྒྱན་ལ་བཀུར་ཚེ། །ཝ་སྐྱེས་རྒྱལ་པོར་བསྐོས་པའི་དཔེ་བཞིན་དུ། །འ་ཅག་
ཉམ་ཆུང་ཚོགས་ཡོངས་མནར་བར་བྱེད། །གང་ཞིག་གཙུག་གི་རྒྱན་དུ་འགོད་པ་
ལ། །ཀུན་གྱིས་ཁས་འཆེས་སྤྱི་མོས་དགོས་པ་ལས། །རང་ལ་འུད་བསྟོད་དམངས་
ལ་སུན་འབྱིན་ཞིང་། །བོང་བུས་སྟག་ལྤགས་གྱོན་པས་ག་ལ་འཐུས། །ལྷག་པར་
རང་གནས་ལྡུམ་ར་སྡུ་གུ་འདིར། །འཇམ་མཉེན་འདབ་མས་བརྒྱན་པའི་མེ་
ཏོག་རྣམས། །རེ་རེ་བཞིན་དུ་ཨ་མ་གཡུ་སྒྲོན་གྱིས། །ངལ་དུབ་ཁྱད་བསད་རང་གི་
བུ་ལྟར་བསྐྱངས། །འོན་ཀྱང་ཁྲེལ་མེད་ཧམ་ཆེན་ཧ་ལོ་ཡིས། །ཁོ་པའི་དྲིན་གྱིས་
བསྐྱངས་ཞེས་བརྗོད་པ་ནི། །གཞན་གྱིས་ངལ་བས་བསྒྲུབས་པའི་གཡུར་ཟའི་
འབྲས། །གདོང་ལྤགས་མེད་པས་ཧམ་ཟོས་བྱེད་རེ་ཡིན། །ཐ་ན་ཧ་ལོ་རང་ཡང་ཆུང་
ངུ་ནས། །ཨ་མས་བྱ་ཕྲུག་བཞིན་དུ་གསོས་པར་སོམས། །ཁྲེལ་མེད་དཀྱོར་འབྱིན་
དེ་ལྟའི་བྱ་བ་ལ། །འཇུག་པའི་བསམ་མནོ་འཆར་བའང་ངོ་ཚའི་རྒྱུ། །ད་དུང་
གཙུག་གི་རྒྱན་དུ་འཁོད་པ་ཡི། །རེ་བའི་འབྲས་བུ་སྨིན་པར་དཀའ་ན་ཡང་། །འ་
ཅག་སྐྱེད་མ་གཅིག་གིས་གསོས་པའི་སྤུན། །གཅིག་འདུན་གཅིག་གིས་སྐྱོང་བ་
འོས་པའི་གནས། །བདག་ཅག་ཀུན་གྱི་མཛངས་པའི་ཁྱད་པར་ཆོས། །མ་ལུས་
ཀུན་རྟོག་རྐང་དྲུག་བུང་བ་ནི། །བློ་དཀར་སྙིང་ཉེ་སེམས་པ་དྲང་གྱུར་པས། །སུ་
ཞིག་གཙུག་གི་རྒྱན་དུ་འོས་མིན་འདྲི། །ཞེས་སེམས་ལ་གདུང་བའི་རྦ་རླབས་
རྒྱུ O11 ཨུ



s བལ་
ས་
ཀྲུང་གོའི་བོད་ཀྱི་དེང་རབས་ཚོ་ལ་རིག་གརྗེས་བསྡུས།
འཁྲུགས་ཀྱང་ཤ་ཚའི་གཏམ་ནི་དལ་འགྲོའི་རྒྱུན་ལྟར་ངང་གིས་སྨྲས་ནས་དེ་ལྟར་
འགབ་མིན་འདྲི་བའི་ཚུལ་གྱིས་ཨ་མ་གཡུ་སྒྲོན་ལ་བལྟས་པས་ཨ་མས་ཁྲུ་ཐིག་
ཁྱོད་ནི་སྤུན་ཉེ་ལ་བརྩེ་ཞིང་ཁྲེལ་ལྡན་ཞིག་འདུག་ལ། བུང་བའི་ཚོགས་ནི་རང་
རེའི་ལྡུམ་རའི་མེ་ཏོག་ཡོངས་ལ་རྒྱུས་མངའ་ཆེ་བ་དང་། ཟོལ་ཟོག་གི་དྲི་དང་
བྲལ་ཞིང་གཤིས་རྒྱུད་བཟང་པོ་དང་ལྡན་པས་ཁྲ་ཐིག་ཁྱེད་ཀྱི་འདོད་ཚུལ་ལྟར་
གྱིས་ཤིག་ཅེས་སྨྲས་པས་ཁྲ་ཐིག་ནི་ཨ་མ་གཡུ་སྒྲོན་གྱིས་རང་ལ་ངོ་བསྟོད་བྱེད་
པའི་གཏམ་དེ་རྣམས་ཐོས་ཏེ་འཛུམ་དམུལ་གྱི་མདངས་འབྱིན་བཞིན་པར་བུང་
བའི་ཚོགས་ལ་འདི་ལྟར་གསོལ་ལོ། །ཀྱེ་ཀྱེ། རྟག་ཏུ་ལས་ལ་འབད་པའི་བརྟུལ་
ཞུགས་མཁན། །བྲེལ་ཁོམ་སྤུ་ཙམ་མེད་པའི་བུང་བའི་ཚོགས། །ད་ལན་ཡུད་
ཙམ་ངལ་བ་གསོ་དང་སྦྲགས། །ཁྲ་ཐིག་ང་ཡི་སྨྲ་བ་གསོན་པར་ཞུ། །འུང་ལུང་
བུང་བའི་གླུ་ཡི་དབྱར་རྔའི་སྒྲ། །ལྷང་ལྷང་ཐོས་པའི་ཡིད་ཀྱི་རྨ་བྱ་ཡི། །དགའ་
མགུའི་སྤྲོ་བ་རབ་འཕེལ་བུང་བའི་ཟས། །རོ་བརྒྱ་གེ་སར་གཏན་དུ་འབུལ་བར་
བྱས། །ཡུན་རིང་བཅོས་མིན་བརྩེ་བས་རབ་བཅིངས་པའི། །མེ་ཏོག་བུང་བ་
གཉིས་ནི་རྟག་ཏུ་འགྲོགས། །ད་ལན་ལྡུམ་རའི་ཆུ་ནི་ཀླན་ཀས་རྙོགས། །གང་
ཐུགས་ཀེ་ཏ་ཀ་ཡིས་བགྲུང་བར་མཛོད། །འ་ཅག་བགྲང་ལས་འདས་པའི་མེ་ཏོག་
ལས། །གཙུག་གི་རྒྱན་གཅིག་དགོས་ལུགས་ཧ་ལོས་བརྗོད། །ཤེས་བྱ་བཀྲ་བའི་
རྐང་དྲུག་ཁྱེད་རྣམས་ཀྱིས། །སུ་ཞིག་ལྡུམ་རའི་རྒྱན་དུ་འོས་སམ་གསུང་། །ཞེས་
སྨྲས་པས་བུང་བ་རྣམས་ཕན་ཚུན་གཅིག་གིས་གཅིག་ལ་བལྟས་ནས་སུས་ཀྱང་
ཅང་མི་སྨྲ་བར་བསྡད། ཡུད་ཙམ་ཞིག་ན་བུང་བའི་ཚོགས་སུ་ལུས་སྟོབས་ཅུང་
ཆེ་ཞིང་ན་ཚོད་དར་ལ་བབ་པའི་བུང་བ་བློ་གསལ་ཞེས་བྱ་བ་དེས་རྒྱབ་ཀྱི་རྐང་
བ་གཉིས་ཀྱིས་གཤོག་པ་ཟུང་བྱིལ་བྱིལ་ལན་འགའ་བྱས་རྗེས་ལྡུམ་ར་ཡོངས་
# 012 རྒྱུ



འབྲོང་སྟག་ཐང༌། རྒྱུ
ཀྱི་མེ་ཏོག་ལ་རེ་རེ་བཞིན་དུ་ལྟ་བཞིན་ལྡིང་སྐོར་ཁ་ཤས་བརྒྱབ་ནས་ཁྲ་ཐིག་གི་
འགྲམ་དུ་བབས་ཏེ་འདི་སྐད་དུ། སྐྱེ་བོ་ཀུན་གྱིས་སྨོན་བྱེད་ལྡུམ་ར་འདི། །བདག་
ཅག་གེ་སར་སྤྱོད་རྣམས་རྩེན་པའི་གནས། །ལྡུམ་རའི་དཔལ་ཡོན་འཕེལ་འགྲིབ་
གང་བྱུང་རུང་། །བུང་བའི་ལས་དབང་དང་ནི་གཅིག་ཏུ་འབྲེལ། །ད་ལན་ལྡུམ་
རར་ཀླན་ཀ་བྱུང་བ་ལ། །རྐང་དྲུག་ཚོགས་ཀྱང་སེམས་པ་རབ་ཏུ་གདུངས། །སྤྱི་
ལ་ཕན་པའི་རེ་སྨོན་བཅངས་བྱས་ཏེ། །བདག་གིས་མགྲིན་ཚབ་བྱས་ནས་འདི་
ཙམ་ཞུ། །ངེད་ཅག་ཉིན་ལྟར་ངལ་བས་གེ་སར་གྱི། །བཅུད་ལྡན་ཕྱེ་མ་འཐུ་བར་
བྱེད་པ་ནི། །བཟའ་བཏུང་ཁོ་ནའི་ཆེད་དུ་མ་ཡིན་གྱི། །རོ་བརྒྱའི་བཅུད་ལྡན་
སྦྲང་རྩི་བཟོ་བའི་དོན། །འདྲ་མིན་མེ་ཏོག་རྣམས་ཀྱི་གེ་སར་ལ། །མངར་སྐྱུར་
ལ་སོགས་རོ་བཅུད་འདྲ་མིན་གནས། །རོ་བཅུད་འདྲ་མིན་སྣེ་མང་མ་འཛོམས་
ན། །རོ་བརྒྱའི་བཅུད་ལྡན་སྦྲང་རྩི་བཟོ་ཐབས་བྲལ། །གཙུག་གི་རྒྱན་དུ་འོས་
པའི་མེ་ཏོག་ཅིག །མཚར་སྡུག་ལང་ཚོའི་སྒེག་ཆོས་རྨད་བྱུང་ཡང་། །དེ་ཡི་
གེ་སར་ཁོ་ན་ལས་བཏུས་པའི། །ཕྱེ་མ་ཅི་ཙམ་མངར་ཡང་རྔོ་མི་ཐོགས། །དེ་
ཕྱིར་གཙུག་གི་རྒྱན་དུ་འོས་པ་ཡི། །རློམ་སེམས་ཆེ་བའི་མེ་ཏོག་གཅིག་རང་
ལས། །ཁྲེལ་ཡོད་ཀུན་དང་མཐུན་ཞིང་ཚུལ་ལྡན་གྱི། །རྣམ་པར་བཀྲ་བའི་མེ་
ཏོག་ཁྱུ་ཚོགས་དགའ། །དེ་དོན་དགོངས་ནས་རྒྱན་དུ་སུ་འགོད་ཀྱི། །མནོག་
ཆུང་བྱ་བས་ཀུན་ཡིད་དཀྲུགས་པ་ལས། །གཅིག་ཕན་གཅིག་རོགས་མཛའ་
བའི་དམ་ཚིག་གིས། །ལྡུམ་རའི་དཔལ་ཡོན་འཕེལ་ཕྱིར་འབད་པ་མཛོད། །ཅེས་
སྨྲས་ཏེ་མེ་ཏོག་རྣམས་ལ་སླར་ཡང་ལྡིང་སྐོར་གཅིག་བརྒྱབ། བུང་བ་བློ་གསལ་
གྱི་ཚིག་ཚོ་ཞིང་གོ་བདེ་བའི་ཤ་ཚའི་གཏམ་གླེང་དེ་དག་ལ་མེ་ཏོག་དམངས་ནི་
དགའ་མགུ་ཡི་རང་བྱུང་ནས་མཚར་སྡུག་ཞལ་གྱི་དཀྱིལ་འཁོར་རབ་ཏུ་འཛུམ་
# 013 @



ལམ་ཡ
ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
ཞིང་། ཡལ་འདབ་རྣམས་གཅིག་གཅིག་ཏུ་གཡོ་བར་བྱེད། ཨ་མ་གཡུ་སྒྲོན་གྱིས་
ཚུལ་འདི་མཐོང་བས་སེམས་ཀྱི་པད་འདབ་མ་ལུས་འཁྲོལ་ཏེ་མེ་ཏོག་སྤྱི་ཡོངས་
ལ་འདི་སྐད་དུ་སྨྲས་སོ། །བདག་གི་ལྡུམ་ར་འདི་ནི་མཛེས་པས་ན། །སྐྱེ་བོ་ཀུན་
གྱིས་བསྔགས་བརྗོད་ཆད་མེད་བཟློས། །འོན་ཀྱང་རྟག་ཏུ་འཁོར་བའི་མགྲོན་
པོ་ནི། །རབ་ཆགས་བརྩེ་བས་བཅིངས་པའི་བུང་བ་འོ། །བརྩེ་བའི་སེམས་ཀྱི་ལྷ་
ལམ་ཡངས་པོ་ལ། །སེམས་བསྐྱེད་བཟང་པོའི་རླངས་པ་རབ་འཁོར་ཏེ། །ཤ་ཚའི་
ངག་གི་ལང་ལོང་ཆུ་འཛིན་ལས། །བདེན་པའི་ཚིག་གི་སྤྲིན་བཅུད་བདུད་རྩིར་
བབས། །མེ་ཏོག་རྣམས་ཀྱིས་རང་ལ་སྙིང་ཉེ་ཞིང་། །ལྷད་མེད་སེམས་ཀྱི་བརྩེ་བ་
གཏིང་ཟབ་པའི། །མཛའ་གཅུགས་བུང་བའི་བསླབ་བྱ་དོན་ལྡན་རྣམས། །མ་ལུས་
ངེས་པར་དང་དུ་ལེན་པར་རིགས། །ཞེས་བརྗོད་ནས་ད་དུང་མུ་མཐུད་དེ་བཤད་
རྩིས་བྱེད་སྐབས་སུ། ཧ་ལོར་འཁྱུད་དེ་སྐྱེས་པའི་ཐག་འཁྱུད་དེ་ནི་བློ་རྩེ་གཅིག་ཏུ་
ཀླན་ཀའི་རྒྱལ་ཕམ་གྱི་འགྲོ་ཕྱོགས་ལ་ཡིད་འཇོག་གིས་ཡུད་ཙམ་ཡང་མ་གཡེལ་
བར་ཉན་ནས་བསྡད་ཡོད་པས་ཨ་མ་གཡུ་སྒྲོན་གྱི་གཏམ་བརྗོད་དེ་རྣམས་ཐོས་
རྗེས་སུ་འདི་སྙམ་དུ་བསམས་སོ། །ད་གཟོད་ངས་ཧ་ལོ་ལ་བསྔགས་བརྗོད་དང་
ངོ་བསྟོད་དེ་ཙམ་བྱས་པ་ཡིན་ཀྱང་ཧ་ལོའི་སྤྱོད་ཚུལ་ལ་མེ་ཏོག་དམངས་ནི་མི་
འདོད་པའི་རྣམ་འགྱུར་བཟུང་ནས་འཛུམ་མདངས་དང་བྲལ་བའི་ཞལ་ལ་ཁོང་
ཁྲོའི་སྤྲིན་ནག་ལང་ལོང་དུ་འཁོར་ཏེ་བརླང་ཚིག་གི་དྲག་ཆར་ཞིག་ཧ་ལོའི་ལུས་
ཐོག་ཏུ་འབབ་རྒྱུ་ནི་ངེས་པའི་རྒྱུ་ཡིན་ཅིང་། ད་ནི་བུང་བས་ཤུགས་སུ་ཧ་ལོར་
ཚིག་མཚོན་བཏབ་པར་མ་ཟད། ཨ་མ་གཡུ་སྒྲོན་ནས་ཀྱང་བུང་བ་དང་མེ་ཏོག་
བྱིངས་ལ་བློ་ཕྱོགས་པར་བྱེད་ཀྱི་འདུག ངང་ཚུལ་འདི་ལ་བལྟས་ན་ཀུན་གྱིས་ཧི་
ལོར་ཟུར་ཟ་བྱེད་པར་མ་ཟད། ང་ལའང་མི་འདོད་པ་བྱེད་ངེས་ཡིན་པས་ཧ་ལོར་
O14



འབྲོང་སྟག་ཐང་།
འཁྱུད་དེ་མེ་ཏོག་རིང་ཤོས་དེ་བྱེད་རྒྱུའི་བསམ་འདུན་འགྲུབ་རྒྱུ་ནི་ལྟ་ཅི་སྨོས།
མཐའ་མ་རང་ཉིད་ཀྱང་ཀུན་དང་འཁོན་འཛིན་གཤེད་བབས་ཀྱི་གནས་སུ་གྱུར་
རྒྱུའི་མཐའ་འབྲས་ལས་མ་མཆིས་པས་དེ་ལས་ཧ་ལོའི་སྤྱོད་ཚུལ་ལ་གཞན་ལས་
ལྷག་པའི་ཁྲོ་སེམས་ཀྱིས་ཐེར་འདོན་བྱེད་ཚུལ་བྱས་ན་སྤྱི་ཡོངས་ཀྱི་བློ་དང་ནི་
མཐུན། གལ་ཏེ་ཧ་ལོ་ཉམ་ཉེས་སུ་གྱུར་ཀྱང་རང་ཉིད་མེ་ཏོག་ཡོངས་ལས་རིང་བ་
ཞིག་ཡོང་རྒྱུའི་རེ་བ་དེ་ནི་ཧ་ལོའི་འགྲམ་དུ་སྐྱེས་པའི་ཉི་མ་མེ་ཏོག་དེ་ལ་བཅོལ་
ན་འགྲུབ་ངེས་རེད་སྙམ་ནས་ཧ་ལོར་དམ་པོར་འཁྱུད་པ་ལས་མར་བབས། ཉི་མ་
མེ་ཏོག་གི་ཕྱོགས་སུ་བསྙེས་ཏེ་ཨ་མ་གཡུ་སྒྲོན་གྱི་གཏམ་འཕྲོས་མ་ཚར་གོང་ནས་
སྐད་གསང་མཐོན་པོས་འདི་ལྟར་སྨྲས་སོ། །ཀྱེ་ཀྱེ། ལྡུམ་ར་འདི་ཡི་གཅེན་གཅུང་
མེ་ཏོག་ཚོ། །ལན་གཅིག་ཐག་འཁྱུད་ང་ལ་གསོན་པར་ཞུ། །ད་ལྟ་ཚང་མའི་དོན་
ལྡན་གླེང་མོལ་གྱིས། །ཤེས་དམན་ང་ཡི་བློ་སྒོ་རབ་ཏུ་ཕྱེ། །གཅེན་གཅུང་རྣམས་
ལ་དམའ་འབེབས་འཕྱ་སྨོད་ཀྱིས། །རང་ཉིད་ཀུན་གྱི་རྒྱུན་དུ་འཛེགས་བསམ་
པའི། །ངོ་ཚའི་གོས་བྲལ་ངན་རེངས་ཧ་ལོ་འདི། །བདག་ཅག་ཀུན་དང་འཁོན་
པའི་སྤྱི་དགྲ་སྟེ། །ཁྲེལ་མེད་གདོལ་རིགས་ཧ་ལོའི་རྒྱུད་པ་ནི། །གང་དུ་སྐྱེས་རུང་
རང་གཤིས་ངན་པ་དག །གྲིབ་མ་ཇི་བཞིན་ལྷན་དུ་གནས་གྱུར་པས། །རྩ་བ་
བཀོག་ནས་ཕྱི་ལ་དབྱུང་ན་དགའ། །ཞེས་ངར་སྐད་སྒྲོག་པའི་རྗེས་སུ་ལུས་པོས་
སྐྱེན་འགྱུར་ཞིག་བྱས་པ་དང་སྦྲགས་ཉི་མ་མེ་ཏོག་ལ་མིག་གི་ཟུར་མདའ་འཕེན་
བཞིན་པར་སྐད་ཀྱི་གདངས་ཀྱང་ཅུང་ཕྲ་བའི་སྒོ་ནས་མུ་མཐུད་དེ་སྨྲས་པ། ཨེ་
མ་ངོ་མཚར་ཉི་མ་མེ་ཏོག་ནི། །ལུས་སྟོབས་རྒྱས་ལ་གསེར་མདངས་འཕྲོ་བའི་
ཞལ། །གཡོ་མེད་རྟག་ཏུ་ཉི་མར་ལྟ་བྱེད་པའི། །བསམ་གཏན་བླ་ན་མེད་པའི་འདུ་
ཤེས་ཅན། །མཛངས་པའི་སྒེག་ཆོས་བགྲང་བས་མ་ཚར་ཀྱང་། །ཁྲེལ་མེད་ཧ་ལོ་
ཚg 015 ི



ས་ནས་
_ཀྲུང་གོའི་བོད་ཀྱི་དེང་རབས་པ་རིག་གཅེས་བཏུས།
ལྟ་བུའི་སྤོབས་སེམས་ཀྱི། །དྲི་མ་ཙམ་ཡང་ལུས་ལ་མ་གོས་པའི། །ཡ་རབས་ཉི་
མ་མེ་ཏོག་ཕྱོགས་ལ་འདུད། །ཅེས་གཅམ་བུའི་ཚིག་ཟློ་བཞིན་པར་འཁྲུལ་བག་
གི་རྣམ་འགྱུར་དང་བཅས་ཏེ་དལ་བུར་ཉི་མ་མེ་ཏོག་གི་ཞབས་ལ་འཐམས་ཏེ་
འཁྱུད་དོ། །སྤྱི་དོན་ལ་སེམས་ཁུར་སྤུ་ཙམ་མི་བྱེད་ཅིང་། རང་ཉིད་ཁོ་ན་བསམས་
ནས་ཐ་ན་ཡིན་མིན་གྱི་དབྱེ་འབྱེད་བྱེད་པ་ལའང་རང་ལ་ཁེ་ཕན་ཡོད་མེད་དེ་
ཚད་གཞིར་འཛིན་པ་དང་ཁེ་ཕན་དེ་དག་འགྲུབ་ཆེད་དུ་ཐ་ཤལ་འཇུད་མཐུན་
མ་ལྟར་གཡོ་འཁྲུལ་གྱི་བྱ་བར་འཇུག་པ་ལའང་བག་མི་ཚ་བའི་གཡོ་ཅན་
ཐག་འཁྱུད་ཀྱི་སྤྱོད་ཚུལ་ལ་བལྟས་ནས་མེ་ཏོག་འགའ་ཞིག་གིས་ནི་མཆིལ་མ་
འདེབས་པ་དང་ལ་ལས་ནི་ཤུབ་བུས་སྨོད་ཅིང་ཁྲེལ་དགོད་བྱེད།
མཚམས་འདིར་ཧ་ལོ་ནི་རང་ཉིད་མེ་ཏོག་ཡོངས་ཀྱི་གཙུག་རྒྱན་དུ་
འཁོད་རྒྱུའི་རེ་བ་བཅངས་ནས་རྩོད་གླེང་འདི་བསླངས་པ་ཡིན་ནའང་། བསམ་
འདུན་དང་ཕྱིན་ཅི་ལོག་སྟེ་ཀུན་གྱིས་ཟུར་ཟ་བྱེད་ཡུལ་དུ་གྱུར་སྟབས་སེམས་
སྡུག་དྲག་པོས་འདི་སྙམ་དུ་བསམས་སོ། །ཡུད་ཙམ་གྱི་སྔོན་དུ་ཐག་འཁྱུད་རང་
གི་ཁ་ནས་ཧ་ལོ་ང་ནི་མེ་ཏོག་ཆུང་གྲས་སྐྱོང་བར་བྱེད་པའི་སྤྱོད་བཟང་དང་
ལྡན་པ་ཞིག་ཡིན་ཚུལ་བཤད་ཀྱང་དོན་དངོས་ལ་མེ་ཏོག་བྱིངས་རྣམས་ལ་དྲིན་
གྱིས་སྐྱོང་བའི་བྱ་བ་ནི་ངས་ཅང་མ་བསྒྲུབས་མོད། སླེ་ཡོན་ཅན་གྱི་ཐག་འཁྱུད་
ཁོ་པ་ནི་ཆུང་ངུ་ནས་ད་ལྟའི་བར་དུ་ངའི་ལུས་པོར་འཐམ་འཁྱུད་ཀྱིས་འཚར་
ལོངས་བྱུང་རིང་ངས་སུན་འཛེམས་མེད་པར་ལུས་པོའི་དྲོད་ཀྱིས་གསོ་སྐྱོང་
བྱས་ཀྱང་ད་ནི་དེས་ཀྱང་རང་ལ་སྡིགས་མཛུབ་བྱེད་པར་མ་ཟད། ད་དུང་ང་
ཡི་རྩ་བ་བཀོག་ནས་ལྡུམ་རའི་ཕྱི་རོལ་ཏུ་དབྱུང་བར་བྱེད་རྒྱུའི་གྲོས་མགོ་ཡང་
བཏོན་པ་དེ་ནི་བསམ་བརྗོད་ལས་འདས། ད་ནི་མེ་ཏོག་གི་གཙུག་རྒྱན་དུ་མ་
% O{3 རྒྱུ



ག་
འབྲོང་སྟག་ཐང་། རྒྱུ་
འཁོད་ཀྱང་མ་འཁོད། དེ་ལས་ལྡུམ་རའི་ཕྱི་རོལ་ཏུ་དབྱུང་བར་བྱས་ན་དཔྱིད་
དཔལ་རབ་ཏུ་བཞད་པའི་ཡིད་འོང་ལྡུམ་ར་འདི་དང་ཁ་འབྲལ་ཞིང་། རིང་
མིན་ཉི་མའི་ཚ་གདུག་གིས་བསྐམས་ནས་ལྔ་བའི་ལམ་དུ་འགྲོ་ངེས་རེད། ཀྱེ་
མ་ཀྱི་ཧུད། ད་ནི་དུཁའི་གཅོང་རོང་ཟབ་མོའི་རྩེ་མོར་ལྷགས་པས་ཅི་ཞིག་བྱ་
ཞེས་སྨྲེ་སྔགས་ཀྱི་ཚིག་འདོན་བཞིན་པར་ནོངས་འགྱོད་ཆེན་པོས་ཡིད་རབ་
ཏུ་གདུངས་ཏེ་འདྲེན་བྱེད་ཟུང་ནས་མཆི་མའི་ཕྲེང་བ་འཛད་མེད་དུ་ཟགས་
པར་གྱུར། དེའི་ཚེ་ཚུལ་འདི་རྣམས་ཨ་མ་གཡུ་སྒྲོན་གྱི་མིག་ལམ་དུ་ཤར་ནས་
གོང་གི་གཏམ་འཕྲོས་ལ་མཐུད་དེ་འདི་ལྟར་གསོལ་ལོ། །མཚར་བའི་ས་ལེ་སྦྲམ་
གྱི་མན་ཌལ་ལ། །རིན་ཆེན་སྣ་ཚོགས་ཕྲ་ཚོམ་བརྒྱན་པ་བཞིན། །གཡུ་མདོག་
ནེའུ་གསིང་རབ་རྒྱས་དབེན་པའི་གནས། །ལྡུམ་ར་འདི་ལ་མེ་ཏོག་ཁྱེད་རྣམས་
བརྒྱན། །ལྡུམ་རའི་དཔྱིད་ཀྱི་དཔལ་ཡོན་མཚར་བ་ནི། །འཆི་མེད་ལྷ་ཡི་དགའ་
ཚལ་དང་མཚུངས་པ། །མེ་ཏོག་རེ་གཉིས་མཛེས་པའི་དཔལ་གྱིས་མིན། །མཚར་
སྡུག་འགྲན་པའི་སྐྱེ་དངོས་ཀུན་གྱི་དཔལ། །དེ་ཕྱིར་སོ་སོའི་མཛངས་ཡོན་ཡོངས་
བསྟན་ནས། །ཐུན་མོང་ལྡུམ་ར་འདི་ཉིད་སྤེལ་བ་ལས། །རེ་གཉིས་གཙུག་གི་
རྒྱན་དང་དེ་བྱིངས་རྣམས། །དམན་པར་བྱེད་པའི་དགོས་པ་ཡོད་མིན་ཏེ། །ད་
རེས་ཧ་ལོའི་ཚུལ་འཆོས་རློམ་སེམས་ཀྱིས། །རང་གི་སྤུན་ཟླར་སྡིགས་བྱེད་
ཚུལ་མིན་ཀྱང་། །ལན་གཅིག་འཆགས་པར་ལྡུམ་རའི་ཕྱིར་དབྱུང་བའི། །ཉེས་པ་
གཅོད་པ་དེ་བས་འོས་མིན་ཏེ། །ཚོགས་ཡོངས་ཞབས་འོག་མནན་ཏེ་རང་གཅིག་
པུ། །གཙུག་རྒྱན་བྱེད་པའི་འདོད་ཚུལ་སྐྱུག་བྲོ་ཡང་། །ད་ཆ་རང་གི་སྤྱོད་ཚུལ་ངན་
པ་ལ། །ནོངས་འགྱོད་ཟབ་མོའི་གཅོང་དུ་ལྷུང་བར་གཟིགས། །ཧ་ལོས་གཟུགས་
དང་ཡངས་པའི་ལོ་མ་ཡིས། །གནོད་ཆུང་རྣམས་ལ་རོགས་ཟླ་བྱེད་པ་ནི། །བདེན་པ་
༄༅ 17



s
སག་
ཀྲུང་གོའི་བོད་ཀྱི་དེང་རབས་ཚོ་ལ་རིག་གཅེས་བཏུས།
ཡིན་གྱི་མྱོང་ཚོར་ཟབ་མོ་ཞིག །ཐག་འཁྱུད་ཁྱེད་ལ་གདའ་བས་གསུང་བར་ཞུ། །
ཞེས་ཨ་མ་གཡུ་སྒྲོན་གྱིས་ཁྱད་གསོད་ཀྱི་གདངས་དང་ལྡན་པའི་ངང་ནས་སྨྲས་
པས། ཐག་འཁྱུད་ནི་ཉི་མ་མེ་ཏོག་ལ་འཁྱིལ་ནས་འཁྲིལ་བ་དག་ལས་ལྷུག་པར་
བྱས་ཀྱང་མར་འབབ་པ་ལ་ནི་ངོ་ཡང་ཚ། ཨ་མ་གཡུ་སྒྲོན་གྱིས་སྨྲས་པ་རྣམས་
བདེན་ནོ་ཞེས་བརྗོད་པ་ལ་ནི་རང་གི་སྤྱོད་པའི་རྐྱེན་གྱིས་མེ་ཏོག་གཞན་རྣམས་
བཞད་གད་བྱེད་པའི་ཡུལ་ལ་སོང་། ད་ནི་ཅི་བྱ་གཏོལ་བྲལ་གྱི་གནས་སུ་གྱུར་
ནས་ཨ་མ་གཡུ་སྒྲོན་ལ་ལྟ་ཙམ་ཡང་བྱེད་མ་ཕོད་པར་འདྲེན་བྱེད་ཟུང་རང་གི་
རྐང་བར་ལྟ་བའི་ཚུལ་གྱིས་མགོ་བོ་སྒུར་ནས་ཅང་མི་སྨྲ་བར་ཡུལ་ཡུལ་པོར་
གནས་སོ། །ཡང་ཨ་མ་གཡུ་སྒྲོན་གྱིས། བཅུ་དྲུག་ལང་ཚོའི་ཆ་རྫོགས་ཟླ་བ་ལ། །
མི་དགོས་ནད་ཡམས་གཟའ་ཡིས་འཚེ་བྱེད་བཞིན། །དཔྱིད་དཔལ་རྣམ་པར་
བཞད་པའི་ལྡུམ་ར་འདིར།།ཕན་ཚུན་འཁོན་པའི་ཀླན་ཀ་དགོས་དོན་མེད། །འོན་
ཀྱང་ད་ལན་རྩོད་པའི་མེ་ལོང་ལས། །རང་མདོག་རང་གིས་མཐོང་བ་བྱས་གྱུར་
ནས། །སྐྱོན་དང་ཡོན་ཏན་ཚུལ་དང་ཚུལ་མིན་གྱི། །བླང་དོར་སྤང་འཇུག་བྱ་
བར་ནན་གྱིས་ཞུགས། །ཀ་ཡེ་མཚར་སྡུག་ཡིད་འོང་མེ་ཏོག་ཚོགས། །སྐྱེད་མོས་
ཚལ་འདིར་གྱོད་དང་ཀླན་ཀ་སོགས། །ལྡུམ་རའི་མཚར་ཆོས་མོག་པར་བྱེད་པ་
ཡི། །མི་འོས་སྒྲིབ་པ་མཐའ་དག་སེལ་བར་མཛོད། །བདག་ཅག་བརྩེ་བས་རིང་
ནས་འགྲོགས་གྱུར་པའི། །གཅེན་གཅུང་ལྟ་བུའི་འདུ་ཤེས་ཟབ་མོ་ཡིས། །ཕན་
ཚུན་བསེན་པའི་ལ་རྒྱས་རབ་བཅིངས་ནས། །སྒེག་པའི་ཆོས་ཀུན་ཕྱོགས་བཞིར་
ངོམས་པར་འཚལ། །ངེད་ཚོས་དེ་བས་བཀྲ་བའི་གཟབ་མཆོར་དང་། །རིང་ནས་
འགུགས་པའི་ཞིམ་པོའི་དྲི་བསུང་གིས། །འཛིན་མའི་ཁྱོན་འདིར་རབ་བཞད་དཔྱིད་
དཔལ་ལ། །དབང་གཞུས་ཇི་བཞིན་ལེགས་པར་བརྒྱན་བྱེད་དོ། །ཞེས་བརྗོད་པས་
9 09 ཉྩ



ས་
འབྲིང་སྟག་ཐང་།
ཧ་ལོ་དང་ཐག་འཁྱུད་གཉིས་ནི་ཚུལ་མིན་བྱ་བར་ཞུགས་པའི་འགྱོད་སེམས་
ཀྱིས་སེམས་གདུངས། ཡང་ཨ་མ་གཡུ་སྒྲོན་གྱིས་དགེ་སྐྱོན་གང་ལའང་ཕྱོགས་
རེ་སྤངས་ཏེ་ཚུལ་ཇི་མ་ཇི་བཞིན་དུ་སྨྲས་པ་དང་དཀྱེལ་ཆེ་ཁོང་ཡངས་ཀྱི་བློ་
སྒོས་གྱོད་འདུམ་བཏང་བ་ལས་འོས་མིན་གྱི་དམའ་འབེབས་དང་ཉེས་གཅོད་
སོགས་གཏན་ནས་མ་བྱས་པར་མ་ཟད། ད་དུང་ཚོགས་ཡོངས་ལ་སླད་མར་ལྷན་
ཅིག་ཏུ་འགྲོགས་དགོས་པའི་སྐུལ་མ་བཏང་བ་སོགས་ལ་བསམས་ནས་དགའ་
སྐྱོ་གཉིས་ལྡན་གྱི་ཚོར་བ་བརྗོད་མི་ཤེས་པ་ཞིག་བྱུང་རུང་། རང་ཉིད་ནས་སྨད་
པར་བྱས་པའི་མེ་ཏོག་རྣམས་ཀྱིས་དྭངས་པ་ཅིས་ཀྱང་མི་སྟེར་བསམས་ནས་
མགོ་བོ་ཡར་བཏེགས་ཏེ་བལྟས་པས་ན་མེ་ཏོག་གི་ཚོགས་ཀུན་ཁོ་གཉིས་ལ་
ལྟ་བཞིན་ཡོད་པ་དང་། མཚར་སྡུག་ལྡན་པའི་མེ་ཏོག་རེ་རེ་བཞིན་གྱི་གདོང་ལ་
བྱམས་བརྩེའི་དམར་མདངས་ཆེས་ཆེར་རྒྱས་ཤིང་གདུང་སེམས་ཀྱི་འཛུམ་བག་
འཕྱུར་བཞིན་གནས་ལ། ལ་ལ་གསིག་གསིག་ཏུ་མཆོངས་པ་དང་། ལ་ལས་གཡབ་
མོ་བྱེད་པ་སོགས་ཧ་ལོ་དང་ཐག་འཁྱུད་གཉིས་ལ་འཁོན་འཛིན་གྱི་དྲི་དང་བྲལ་
ཞིང་། བརྩེ་བའི་མིག་གི་འོད་ཟེར་འཕྲོ་བཞིན་པར་བསུ་བ་བྱེད་པའི་ཚུལ་འདི་
དག་མཐོང་ནས་ཁོང་གཉིས་ཀྱང་ཡིད་ཀྱི་དགའ་སྤྲོའི་པད་མཚོ་ཡོངས་སུ་འཕྱུར་
ཏེ་ཞལ་གྱི་པད་མའི་འཛུམ་དགོད་ཀྱི་འདབ་མ་རབ་ཏུ་འཁྲོལ་བར་གྱུར་ཏོ། །ངང་
ཚུལ་འདི་ཡིས་སྦྲང་རྩིའི་ཟས་ཅན་རྣམས་ཀྱི་བློ་སེམས་ལྷག་པར་གཡོས་ནས་
དགའ་ཚོར་གྱི་སྣང་བས་མྱོས་ཏེ་དབང་མེད་དུ་བླངས་པའི་སྙན་ཞིང་འཇེབས་
པའི་གླུ་དབྱངས་ཀྱིས་ལྡུམ་ར་འགེངས་པར་བྱས་པ་དང་། ཐོས་འཛིན་དབང་
པོའི་བདུད་རྩིར་གྱུར་པའི་བུང་བའི་མགུར་གྱིས་བསྐུལ་ཏེ་ཡིད་འོང་མེ་ཏོག་གི་
ཚོགས་རྣམས་ཀྱང་ལང་ཚོའི་མཆོར་སྒེག་གི་འགྱིང་ཉམས་དང་ལྡན་པའི་གར་
ས་བ
༄༅ 219 རྒྱུ



ཀྲུང་གོའི་བོད་ཀྱི་དེང་རབས་ཚོས་རིག་གཅེས་བཏུས།
ལ་རོལ་ནས་དགའ་སྐྱིད་ཕུན་སུམ་ཚོགས་པའི་རྣམ་པས་རབ་ཏུ་ཁེངས། དེའི་ཚེ་
ན་ཨ་མ་གཡུ་སྒྲོན་ནི་རང་གིས་ཡུན་རིང་དཀའ་སྤྱད་སྐྱེད་སྲིང་བྱས་པའི་འབྲས་
བུ་ལས་བྱུང་བའི་ལྡུམ་ར་འདི་ལ་སྤྲོ་ཉམས་དང་ལྡན་པའི་རྣམ་པ་གསར་བ་ཞིག་
སླར་ཡང་འཕྱུར་བས་བློ་བདེ་བག་ཕེབས་ཀྱིས་འཛུམ་བག་དང་ལྡན་པའི་སྒོ་ནས་
གཡོས་ཁང་དུ་ཁྱིམ་འཛིན་མའི་བྱ་བ་ལ་འཇུག་པར་ཆས་སོ། །
(1980ལོའི《བོད་ཀྱི་རྩོམ་རིག་སྒྱུ་རྩལ》དེབ་གསུམ་པ་ལས་བདམས་)
༄༅ O2 g



འབྲིང་ཁུག་ཐང་། རྒྱུ
འབྲོང་སྟག་ཐང་།
དོན་གྲུབ་རྒྱལ། །
གླེང་གཞི།
དབྱར་ཟླ་དྲུག་པའི་འབྲོང་སྟག་ཐང་ནི་རྨ་བྱའི་སྒྲོ་གུར་ཕུབ་པ་དང་འདྲ་
བར་མཛེས་ཤིང་ལྟ་ན་སྡུག་པ་ཞིག་རེད། རྒྱང་རིང་གི་ཤར་ཕྱོགས་སུ་རི་རབ་
མཐོན་པོ་ཕྱི་བརྩེགས་ནང་བརྩེགས་ཀྱིས་འགྱིང་ཞིང་། དབུས་རི་མངོན་པར་
འཕགས་པའི་རྩེ་མོར་གངས་དཀར་གྱི་ཅོད་པན་མཛེས་པ་དང་། རི་སྐེད་དུ་ལྗོན་
ཤིང་སྣ་ཚོགས་ཀྱི་ཚང་ཚིང་གཡུ་ཡི་དོ་ཤལ་མགུལ་དུ་བཅིངས་པ་དང་མཚུངས།
རི་རྩེ་ནས་བཟུང་སྤང་ལྗོངས་ཀྱི་སྨད་གཡོག་སྔོ་ལྗང་ཞིག་མནབས་ཏེ་ལ་ཐང་
ཆེན་པོ་མེད་པར་ཆགས་འདུག ལྷོ་ནུབ་བྱང་གསུམ་གྱི་ཕྱོགས་སུ་རི་བོ་མཐོན་པོ་
མེད་པས་རྩྭ་ཐང་འདི་མུ་མཐའ་མེད་པར་སྣང་ལ། ཐག་རིང་ལ་རྒྱང་ལྟ་བྱས་ཚེ་
གནམ་ས་གཉིས་ཀྱང་གཞི་གཅིག་ཏུ་འབྲེལ་བ་དང་མཚུངས། ལྷོ་བྱང་གི་ཐང་
དཀྱིལ་དུ་གཙང་ཆུ་རིང་མོ་ཞིག་དལ་གྱིས་འབབ་པ་དེ་མཚར་སྡུག་གི་ཉི་འོད་
འོག་ཏུ་འོད་ལམ་ལམ་འཚེར་གྱིན་གདའ། ཆུའི་ལྷོ་ངོས་སུ་ཕ་བོང་ཆེན་པོ་ཞིག་
ཡོད་པའི་དབྱིབས་ལ་བལྟས་ན་འབྲོང་རྒོད་ཅིག་གིས་རྭ་གནམ་ལ་གཟེངས་ཤིང་
མཇུག་མ་མགོ་ལ་བརྩེངས་ནས་རྒྱུག་རྩིས་བྱེད་པ་དང་འདྲ། ཆུའི་བྱང་ཕྱོགས་
༄༅ 02 7 ཉྩ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
སུའང་ཕ་བོང་ཞིག་ཡོད་ཅིང་། དེའི་ཚུགས་ཀ་ནི་སྟག་མོ་ཞིག་ངར་ལངས་ཏེ་
སྡེར་བཞི་ས་ལ་བགྲད་ཅིང་མཆེ་བ་གནམ་ལ་གཙིགས་ཏེ་ཕས་རྒོལ་ཁྱུར་མིད་
གཏོང་ལ་རྔམ་པ་དང་མཚུངས། མཛེས་ཤིང་ལྟ་ན་སྡུག་ལ་སྐྱིད་ཅིང་ཡིད་དུ་འོང་
བའི་སྤང་ལྗོངས་འདིར་འབྲོང་སྟག་གི་གཟུགས་སུ་གྲུབ་པའི་ཕ་བོང་ཆེན་པོ་
གཉིས་མཆིས་པ་ནི་ངོ་མ་བློ་ཡུལ་ལས་འདས་པ་ཞིག་རེད། རང་བྱུང་ཁམས་ལ་
མི་འཛོམས་དགུ་འཛོམས་ཀྱི་སྣ་ཚང་བས་མི་རྣམས་ཀྱིས་ཀྱང་རྩྭ་ཐང་གི་རྒྱན་
ཆ་ཞིག་ཏུ་བརྩི་བ་ཡིན་མོད། འོན་ཀྱང་མི་ལ་ལས་དེ་ནི་རྩྭ་ཐང་འདིར་ཆག་སྒོ་
འབྱུང་བའི་སྔ་ལྟས་ཤིག་རེད་ཟེར། གང་ལྟར་ཕ་བོང་འདི་གཉིས་ཡོད་པའི་དབང་
གིས་རྩྭ་ཐང་འདི་ལའང་འབྲོང་སྟག་ཐང་ཞེས་པའི་མིང་འདི་ཐོགས་པ་དང་། ད་
ལྟའི་བར་དུ་ལོ་ངོ་ཅི་འདྲ་མང་བོ་ཞིག་འདས་པའང་བརྗོད་དཀའ་མོ་རེད། །
འོ། རྒྱང་རིང་གི་རྩྭ་ཐང་ན་སྐྱ་མི་ཞིག་ཚུར་འོང་བཞིན་པ་དེ་ནི་དཀའ་ཐུབ་
རྒྱལ་རེད། ད་ལོ་ཟླ་ལྔ་བའི་ནང་ཧྲུའུ་ཅི་ལིས་ལགས་ནང་ལོགས་སུ་མངགས་པའི་
རྗེས་སུ། ཁོ་རང་འབྲོང་སྟག་ཐང་གི་ཧྲུའུ་ཅིར་བསྐོས། ཁོ་ནི་སྨྲ་བ་ཉུང་བའི་མི་
བརྟན་པོ་ཞིག་ཡིན་ལ། བྱ་བ་གལ་ཆེན་དང་དོན་དག་འཚུབ་ཆེན་རེར་ཁག་པའི་
སྐབས་སུ་ཁ་དམ་པོར་ཟུམ་ཞིང་དཔྲལ་བའི་གཉེར་མ་སྟུག་པོར་སྡུད་པ་ཞིག་ཡིན།
ཡག་ཕོ་སྒོ་དེ་འདྲ་མེད་ནའང་བློ་བཀོད་པ་ངོ་མ་མང་། ཁོ་ནི་སྟག་ཐང་གི་མག་
པ་ཡིན་ལ། ཕ་ཡུལ་ནི་རེབ་གོང་རེད། ལྟོས་དང་། ཁོ་གཟུགས་ཆེ་རྒྱུ་མེད་ནའང་
ལུས་སྟོབས་དར་བ་དང་། གདོང་ཅུང་ཟད་སྒོར་ལ་ཤ་རྩ་ཡང་སྨུག་པ་དང་། སྣ་ཡི་
གཟེངས་ཅུང་མཐོ་བ་ཞིག་རེད། ད་ལོ་ཕོ་ལོ་སོ་བཞིར་སོན་ཡོད། ནམ་རྒྱུན་དུ་ཁྲོ་
ཉམས་མི་སྟོན་ལ་འཛུམ་མདངས་ཀྱང་མཐོང་བ་དཀའ། ཁོའི་རྟ་ཕོ་རྐྱང་རྐྱང་དེ་
ནི་གོམ་པ་ཅན་ཞིག་ཡིན་པས་འབྲོག་པ་རྣམས་ཀྱིས་རྟ་དེ་ལ “རྐྱང་རྒོད་གཡེར་
༄༅ 022 རྒྱ



འབྲིང་ལུག་ཐང་། རྒྱུན་
པ” ཞེས་པའི་མཚན་སྙན་མོ་ཞིག་བཏགས་པ་རེད།
དཀའ་ཐུབ་རྒྱལ་གྱིས་མཛེས་སྡུག་ལྡན་པའི་རྩྭ་ཐང་གི་ཡུལ་ལྗོངས་ལ་
ལྟ་བཞིན་སེམས་ལ་དགའ་སྤྲོ་སྐྱེས་པ་དང་། འབྲོང་སྟག་ཐང་གི་ནོར་ལུག་ལ་ལྟ་
བཞིན་ཡིད་ལ་སྤྲོ་སྣང་འཕེལ། ཡིན་ནའང་ཁོའི་གདོང་ལ་འཛུམ་མདངས་ཀྱི་ཆ་
ཕྲ་མོ་ཙམ་ཡང་མི་འདུག ཁོས་ཕ་བོང་འབྲོང་སྟག་གཉིས་རིག་ནས་འདི་གའི་
དམངས་ཁྲོད་དུ་གྲགས་པའི་ངག་རྒྱུན་ཅིག་དབང་མེད་དུ་ཡིད་ལ་འཁོར་བྱུང་།
གནའ་དང་པོ་སྲིད་པ་འཚོག་དུས། ས་ཆ་འདི་འདབ་ཆགས་དང་སྡེར་
ཆགས་གཉིས་ཀྱི་འཇིག་རྟེན་ཞིག་རེད། གནམ་གཤིས་འགྱུར་ལྡོག་སོགས་ཀྱི་
དབང་གིས་འདབ་ཆགས་དང་སྡེར་ཆགས་རྣམས་རང་གི་འདོད་མོས་ལྟར་ཚང་
དང་གནས་སྤོས་པ་ལ། འབྲོང་ཕོ་མོ་གཉིས་འདི་གར་རྩྭ་ཆུ་འཛོམས་པར་ཞེན་
ཏེ་གཞི་འཆགས་ཤིང༌། ཕྱིས་འབྲོང་ཕྲུག་ཀྱང་མང་དུ་འཕེལ་ཏེ་བསྐལ་པ་བརྒྱ་
ཕྲག་ཙམ་འདས་སྐད། འཇིག་རྟེན་གྱི་གཏམ་དཔེ་ལ་དགྲ་འཆི་བདག་ནམ་ཡོང་
ངེས་པ་མེད་ཅེས་པ་ལྟར། དུས་ནམ་ཞིག་གི་ཚེ་སྟག་མོ་འཇིགས་སུ་རུང་བ་ཞིག་
འདིར་འོངས་ནས་འབྲོང་ཤ་ཟ་ཞིང་བསྡད་པ་ལ། ལོ་མང་རབ་ཅིག་འགོར་རྗེས།
འབྲོང་རྣམས་སྐྲག་སྟེ་ས་གཞན་ལ་བྲོས་པས་འབྲོང་སྟག་ཐང་འདིར་འབྲོང་གི་
རྒྱུད་པ་ཆད་སོང་ཟེར། ཡིན་ན་ཡང་།དུས་དེ་ཙ་ན། ཤར་ཕྱོགས་ཀྱི་རྫ་རི་སྨུག་པོའི་
ཁྲོད་ན་སྒོམ་ལ་བཞུགས་པའི་འབྲོང་རྒོད་ཅིག་ཡོད་པ་དེས་རང་གི་འཁོར་རྣམས་
ལ་ཆོས་བཤད་དུ་འདོད་ནས་རྫ་ལས་མར་བབས་པ་ན། འབྲོང་གཅིག་ཀྱང་བསྡད་
མེད་པ་མཐོང་། དེར་ཁོ་ཡི་མུག་སྟེ་རྫ་རིའི་ཁྲོད་དུ་ཕྱིར་ལོག་པར་རྩོམ་པའི་ཚེ།
སྟག་མོ་ཞིག་གིས་ངར་སྐད་སྒྲོག་བཞིན་མཆོངས་འོངས་པ་མཐོང་། འབྲོང་རྒོད་
ལའང་བྱ་ཐབས་ཟད་དེ་འཛིང་རེས་བྱས་པ་ལ། ཉིན་ཞག་བཅོ་བརྒྱད་ཀྱི་རིང་
༄༅ 023 ཉྩ



ཀྲུང་གོའི་བོད་ཀྱི་དེང་རབས་ཚོས་རིག་གཅེས་བཏུས།
ལ་འཐབ་ཀྱང་རྒྱལ་ཕམ་གྱི་ཕུ་ཐག་མ་ཆོད་པར་ཡོད་ཙ་ན། ལྷའི་དབང་པོ་བརྒྱ་
བྱིན་གྱིས་མཐོང་སྟེ་བགེགས་ཀྱི་མཚན་མ་ཞི་བའི་བདུད་རྩི་བུམ་པ་གང་མཁའ་
ལས་གཏོར་བ་ལ། ཆུ་བོ་ཆེན་པོ་ཞིག་ཏུ་གྱུར་ཏེ་འབྲོང་སྟག་གཉིས་ཀྱི་བར་ནས་
དྲག་ཏུ་བཞུར་སྟབས། འབྲོང་སྟག་གཉིས་ཀྱང་ཞེད་དེ་ཅུང་ཟད་ཙམ་ཕྱིར་བསྐྱེད།
ཕྱིས་ཆུ་བོའི་རྒྱུན་མ་ཆད་པས་འབྲོང་སྟག་གཉིས་ཀྱང་འཛིང་རེས་བྱེད་མ་ཐུབ།
ཡིན་ན་ཡང་།་འབྲོང་སྟག་གཉིས་ཀྱི་ཞེ་སྡང་མ་སངས་པས་ཤི་རག་བར་དུ་མཆེ་
གཙིགས་རྔ་གཟེང་གི་ཚུལ་དུ་ལུས་པ་དང་། དེ་གཉིས་ཀྱི་རོ་ནི་ཕ་བོང་ཆེན་པོ་
གཉིས་སུ་གྱུར་པ་རེད་ཟེར།
དངོས་གཙོ་རིང་ལུགས་ཀྱི་ལྟ་བ་དང་ཚན་རིག་གི་ཤེས་བྱ་ཡོད་པས། ངག་
རྒྱུན་དེ་ལ་དཀའ་ཐུབ་རྒྱལ་ཡིད་མི་ཆེས་མོད། འོན་ཀྱང་། ངག་རྒྱུན་འདིའི་ནང་
དུ་དཔྱད་པར་འོས་པའི་རྒྱུ་གཏན་ནས་མེད་པ་ཞིག་ག་ལ་ཡིན། དེ་ལྟར་མིན་ན།
འབྲོག་པ་མང་ཚོགས་ཀྱི་ཁྲོད་དུ་མི་རབས་རེ་རེ་བཞིན་གཅིག་གིས་གཅིག་ལ་
བརྒྱུད་དེ་དར་ཁྱབ་དེ་འདྲ་ཆེ་དོན་ཅི་ལ་ཡོད། དུས་ཡུན་ཅི་ཙམ་འགོར་བའང་མི་
ཤེས་མོད། གང་ལྟར་ཀྱང་ད་ལྟའི་དུས་སུ་ཁོ་ཕ་བོང་འབྲོང་སྟག་གཉིས་ཀྱི་བར་ལ་
སླེབས་འདུག་
གཅིག
གནམ་ཨ་སྔོན་སྔོ་ཞིང་བསངས་ལ། ས་དོག་མོ་བདེ་ཞིང་ཡངས།
འབྲོང་སྟག་ཆུ་ཁའི་ནེའུ་གསིང་ཐོག་ཏུ་དཀར་སེར་དམར་སྔོ་ལ་སོགས་
པའི་མེ་ཏོག་ཁྲ་ཆིལ་ལེར་འདུག་པ་དང་། དྭངས་ཤིང་བསིལ་བའི་ཆུ་ནང་ན་ཉ་
* 224 ཉྩ



འབྲིང་སྡུག་ཐང་། རྒྱུན
ཕྲུག་མང་བོ་ཕར་རྐྱལ་ཚུར་རྐྱལ་བྱེད་ཀྱིན་འདུག “རྟ་རྐྱང་རྒོད་གཡེར་བ” ཡིས་
རྣ་བ་ལྡེམ་ལྡེམ་དུ་འགུལ་བ་དང་། ཨོག་མ་ཤིག་ཤིག་ཏུ་འདིར་བཞིན་དྭངས་
བསིལ་གྱི་ཆུ་མོ་སྒོག་སྒོག་ཏུ་འཐུང་ཞིང་མཆིས། སྐབས་དེར་ཐག་ཅུང་རིང་ས་
ནས་གཞོན་ནུ་མ་ཞིག་གི་གླུ་སྐད་དྭངས་མོ་ཞིག་གྲགས་འོངས་པ་ཐོས།
“དགུང་ཉི་མ་ཚང་ནས་འཆར་དུས་སུ། །
རླུང་བསེར་བུ་སྔོན་གྱི་སོ་བ་རེད།།
སྤྲིན་ནག་པོ་གཞུག་གི་མྱུལ་མ་རེད།།
ཀན་སོ་མྱུལ་གཉིས་ཀ་ཡོད་ས་ནས།།
དགུང་ཉི་མ་འཆར་རྒྱུ་དཀའ་མོ་རེད། །
རོགས་འུ་གཉིས་སྡེ་ནས་ཡོང་དུས་སུ། །
གཏམ་མི་ཁ་སྔོན་གྱི་སོ་བ་རེད། །
ནང་ན་ཟླ་གཞུག་གི་མྱུལ་མ་རེད། །
ཀན་སོ་མྱུལ་གཉིས་ཀ་ཡོད་ས་ནས། །
རོགས་འུ་གཉིས་ཐུག་རྒྱུ་དཀའ་མོ་རེད། །”
གཞོན་ནུ་མའི་གླུ་སྐད་གཉོམ་ཡང་ཚིག་འབྲུ་གསལ་ཞིང་། རང་སེམས་
སྡུག་གིས་མནར་བ་དང་། ཁོ་མོའི་བརྩེ་དུངས་ཀྱི་ཆུ་མོའི་གཞུང་ལ་བར་ཆད་ཀྱི་
ཕ་བོང་ཞིག་ལྷུང་ཡོད་པ་ཤེས་ཐུབ། དཀའ་ཐུབ་རྒྱལ་གྱིས་གླུ་སྐད་དེར་ཉན་ཞིང་
ཉན་ཞིང་ཆ་ཡོད་ཅིག་ཡིན་པའི་སྣང་བ་ཤར་བ་དང་། དེ་ནས་ཡང་ཁོའི་སེམས་
ལ་ཐང་སྟོང་ལུང་སྟོང་དུ་ཕྱུགས་འཚོ་རུ་ཡོང་ན་གཞོན་ནུ་ཕོ་མོ་ཚོས་རི་གླུ་འདྲ་
ལེན་པ་ནི་སྲོལ་དང་མཐུན་པས། ཕལ་ཆེར་གཞོན་ནུ་མ་དེས་ཀྱང་རང་སེམས་
༄༅
25 ཙུ་



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཀྱི་སྐྱོ་བ་སངས་པའི་ཕྱིར་དུ་ལ་གཞས་དེ་ལྟ་བུ་ཞིག་བླངས་པ་རེད་སྙམ་ཞིང་། ཁོ་
མོའི་ཚིག་ལ་བརྟགས་ན་ཡུན་རིང་བོར་འཕྲད་མ་ཐུབ་པའི་སེམས་ཀྱི་གྲོགས་པོ་
ཞིག་ཡོད་པ་ཁོ་ཐག་རེད་བསམས། ཡིན་ན་ཡང་། གཞོན་ནུ་མའི་གླུ་སྐད་ཡལ་མ་
ཐག་ཏུ་ཕོ་གསར་ཅིག་གིས་ལན་འདི་ལྟར་བླངས་བྱུང་།
“དགུང་ཉི་མ་ཚང་ནས་འཆར་དུས་སུ། །
རླུང་བསེར་བུ་སྔོན་གྱི་སོ་བ་རེད། །
སྤྲིན་ནག་པོ་གཞུག་གི་མྱུལ་མ་རེད།།
ཀན་སོ་མྱུལ་གཉིས་ཀ་ཡོད་ཀྱང་རུང་།།
དགུང་ཉི་མའི་འཆར་ལམ་ཇེ་ཡངས་ཡིན། །
ནང་དྲོད་ཁོལ་སྔར་ལས་ཇེ་འཛོམས་ཡིན། །
རོགས་འུ་གཉིས་སྡེ་ནས་ཡོང་དུས་སུ། །
གཏམ་མི་ཁ་སྔོན་གྱི་སོ་བ་རེད།། །
ནང་ན་ཟླ་གཞུག་གི་མྱུལ་མ་རེད། །
ཀན་སོ་མྱུལ་གཉིས་ཀ་ཡོད་ཀྱང་རུང་། །
རོགས་འུ་གཉིས་ཞེ་འདང་ཇེ་ཆེ་ཡིན། །
ཚིག་བཤད་པའི་སྟབས་ཀ་ཇེ་འགྲིག་ཡིན། །
གླུ་སྐད་ཇེ་རིང་དུ་གྱུར་པ་དང་། ཚིག་འབྲུ་ཡང་གསལ་ལ་མི་གསལ་བར་
གྱུར་ཏེ་རིམ་གྱིས་གྲག་འགུལ་ཅི་ཡང་མེད་པར་གྱུར་སོང་། དཀའ་ཐུབ་རྒྱལ་ཡར་
ལངས་ཏེ་ད་ཅི་གླུ་སྐད་གྲགས་པའི་ཕྱོགས་སུ་བལྟས་པ་ན། ཨ་ཙི། གཞོན་ནུ་ཕོ་
མོ་གཉིས་འབྲོང་སྟག་ཆུ་འགྲམ་ན་གཅིག་གིས་གཅིག་ལ་འཁྱུད་ཅིང་འདུག་པ་
# 026ཉྩ



འབྲོང་སྟག་ཐང་། ཐུན་
དང་། ཡུད་ཙམ་ནས་ལག་འཇུ་བྱས་ཏེ་སྟག་ཐང་གི་ཕྱོགས་སུ་སོང་། སྤང་ལྗོངས་
ཀྱི་སྤེན་ཁུག་ཅིག་ཏུ་ཁོ་གཉིས་ཁ་སྤྲོད་དུ་ཙོག་པ་དང་། སྐབས་རེར་ཅི་ཞིག་ལ་
དོགས་པའི་ཚུལ་གྱིས་ཡར་ལྟ་མར་ལྟ་རེ་བྱེད་པ་ལས་གཞན་ཅི་ཡང་མཐོང་མི་
ཐུབ། ཕལ་ཆེར་གཞོན་ནུ་ཕོ་མོ་གཉིས་ཀྱིས་གསང་གཏམ་འདྲ་བཤད་ཀྱིན་ཡོད་
པ་འདྲ། ཡིན་ན་ཡང་། ལོ་རྒྱུས་ཀྱིས་དབང་གིས་འབྲོང་སྟག་ཚོ་བ་གཉིས་ཀྱི་བར་
ལ་གནའ་ནས་བཟུང་གཉེན་གྱི་འབྲེལ་བཟུང་བ་ནི་མེད་ཟེར། ལུག་ཁྱུ་གཉིས་
ཡོད་ཚུལ་ལ་བལྟས་ན་གཞོན་ནུ་ཕོ་མོ་འདི་གཉིས་གཅིག་སྟག་ཐང་དང་། གཅིག་
འབྲོང་ཐང་གི་ཡིན་པ་ཚིག་ཐག་བཅད་ནས་བཤད་ཐུབ། ལུག་ཁྱུ་དེ་གཉིས་
གཅིག་སྟག་ཐང་གི་རྩྭ་སའི་ཐོག་དང་། གཅིག་འབྲོང་ཐང་གི་རྩྭ་སའི་ཐོག་ཏུ་ཡོད་
པ་མཐོང་གསལ་རེད། ཨ་ཡ་མཚན། གཞོན་ནུ་ཕོ་མོ་དེ་གཉིས་ཀ་སུ་ཡིན་ནམ།
གལ་སྲིད་ཁོ་གཉིས་ལ་གཉེན་འཛིན་པའི་འདུན་པ་ཡོད་ན། དེ་ནི་ངོ་མ་བཀྲ་ཤིས་
པ་ཞིག་རེད། འབྲོང་སྟག་ཚོ་བ་གཉིས་ཀ་གནའ་ནས་བཟུང་གཉེན་གྱི་འབྲེལ་བ་
མེད་པའི་སྲོལ་རྒྱུན་རྙིང་བ་དེ་གཏོར་ཐུབ་པར་མ་ཟད། ད་དུང་ཨ་ཁ། དེ་ཚོ་ལ་
བསམ་བློ་གཏོང་ཁོམ་མི་འདུག
དཀའ་ཐུབ་རྒྱལ་གྱིས་ནམ་མཁའ་ལ་བལྟས་པ་ན་ལྷོ་ཕྱོགས་ནས་སྤྲིན་
ནག་པོ་ལེབ་མོ་རེ་རེ་བཞིན་དྲིལ་ལོག་བརྒྱབ་སྟེ་བྱང་ཕྱོགས་སུ་རྒྱུ་བཞིན་འདུག
འབྲོག་པའི་ཁ་དཔེ་ལ། བྱང་སྤྲིན་ལྷོ་ལ་སོང་ན་ལྷོ་ཡི་ཙན་དན་དམར་པོ་མེ་རུ་
འབར། ལྷོ་སྤྲིན་བྱང་ལ་སོང་ན་བྱང་གི་རྒྱ་མཚོ་ཆེན་པོ་དགུང་ལ་འཕྱུར། ཟེར་བ་
ཡིན་པས་ཆར་ཤ་མ་འོངས་གོང་ལ་ཀུང་ཧྥེར་འགྲོ་དགོས། ལོ་འདིའི་ཕྱུགས་ཟོག་
གི་ཤི་ཚད་དང་གསོན་ཚད། མར་ཆུར་བལ་རྩིད་སོགས་ཀྱི་ལས་འགན་འགྲུབ་
ཚད། ཕྱུགས་ཟོག་དགུན་རྒལ་བའི་ཐབས་བཀོད༌བྱ་བ་དང་ལས་ཀ་ཅི་འདྲ་
ཉྩ
27 ཉྩ



ཀྲུང་གོའི་བོད་ཀྱི་དེང་རབས་མཛོལ་ཏིག་གཅེས་བཏུས།
མང་བོ་ཞིག་ད་དུང་གྲོས་བསྡུར་དང་། ཞིབ་འཇུག ཐག་གཅོད་བཅས་བྱེད་
དགོས་པ་རེད་ཨང་།
ཡིན་ན་ཡང་། གཞོན་ནུ་ཕོ་མོ་གཉིས་ཀྱི་བྱ་སྤྱོད་དེས་གནད་དོན་གསར་བ་
ཞིག་བཏོན་པ་དང་། དཀའ་ཐུབ་རྒྱལ་གྱི་འབྱུང་འགྱུར་གྱི་བྱ་བ་ལ་འབྲེལ་བ་ཡོད་
པ་ཞིག་ཡིན་པས་ཁོས་སླར་ཡང་རྟ་ཐོག་ནས་ཁ་ཕྱིར་འཁོར་ཏེ་གཞོན་ནུ་ཕོ་མོ་
གཉིས་ལ་ཅེ་རེར་བལྟས། ཁོ་རང་གཉིས་བདེ་སྐྱིད་དང་སྤྲོ་སྣང་གི་དབང་དུ་སོང་
སྟེ་ཕན་ཚུན་གླེང་མོལ་བྱེད་པ་ལས། ད་ཅི་དང་འདྲ་བར་དོགས་ཟོན་གྱི་ངང་ནས་
ཡར་ལྟ་མར་ལྟ་མི་བྱེད་པ་དང་། ཐ་ན་གནམ་ངོ་འགྱུར་བཞིན་ཡོད་པ་ལའང་སྣང་
བ་མ་བྱུང་བ་འདྲ། སྐབས་དེར། ལུག་ཁྱུ་གཉིས་ཀ་ཕན་ཚུན་ལ་འདྲེས་ནས་བསྡད་
ཡོད་པས། དཀའ་ཐུབ་རྒྱལ་གྱི་སེམས་ལ། ཆར་བ་བབས་ན་ཁྱོད་གཉིས་ཀྱི་ལུག་
ཁྱུ་དགར་དཀའ་རྒྱུ་རེད་བསམས་བྱུང་། །
NOVO
གཉིས།
དེ་རིང་ཕྱི་དྲོའི་ཆར་ཤ་དེ་འབབ་ཡུན་ཐུང་ཡང་ཤུགས་ཤིན་ཏུ་ཆེ། ཐོག་
མར་སེར་བ་སྲན་ཆེན་གྱི་རྡོག་པོ་འདྲ་བ་རྣམས་མདེའུ་བཞིན་དྲག་ཏུ་བབས་པ་
དང་། དེ་ནས་ཆར་ཆེན་བྲག་ཐོག་ནས་ཆུ་འཕོ་བ་ལྟར་བབས་བྱུང་། ཡིན་ན་ཡང་
ད་ལྟའི་དུས་སུ་དགུང་ཨ་སྔོན་གཡའ་དག་པ་དང་། ཉི་ཟླའི་འོད་ཀྱི་ཚེམས་ཕྲེང་
དགོད་པའི་མོད་ལ་རྒྱུ་སྐར་བྱེ་བ་ཁྲག་ཁྲིག་འོད་དུ་འཚེར་བཞིན་འདུག འོ། མ་
གཞི་དེ་རིང་ནི་ཟླ་དྲུག་པའི་ཚེས་བཅོ་ལྔ་རེད། དེ་རིང་ཕྱི་དྲོ་ཚོགས་འདུ་ཚོགས་
པས་དཀའ་ཐུབ་རྒྱལ་གྱི་གདོང་ལ་ངལ་དུབ་ཀྱི་རྣམ་འགྱུར་ཞིག་ཤར་འདུག ཁོ་
༄༅ 028༄༅



འབྲོང་ལུག་ཐང་།
མལ་ཁང་ལས་ཕྱིར་བུད་དེ་ཀུང་ཧྲེའི་ལྷས་རའི་ནང་འཆམ་འཆམ་ལ་ཕྱིན་པ་
དང་། རྩྭ་ཐང་གི་མཚན་མོའི་མཁའ་དབུགས་གྲང་ཞིང་བསིལ་བ་དེ་བརྔུབས་
མ་ཐག་ངལ་དུབ་ཀྱང་སོས་པའི་སྣང་བ་ཞིག་ཤར། སྐབས་དེར། ཀུང་ཧྲེའི་བདེ་
འཇགས་ཀྱི་བྱ་བའི་འགན་ཁུར་བའི་བློ་བཟང་བྲེལ་སྟབས་ཀྱིས་ཚུར་འོང་གིན་
ཡོད་པ་མཐོང་། ཁོས་ཐག་ཅུང་རིང་ས་ནས་དཀའ་ཐུབ་རྒྱལ་ལ་སྐད་ཆ་བཤད་
དགོས་བསམས་ཀྱང་། དབུགས་འཚང་ནས་ཚིག་གཅིག་ཀྱང་བཤད་མི་ཐུབ།
“བྲེལ་བ་མ་ལངས། སྐད་ཆ་ཡོད་ན་དལ་མོར་ཤོད་།”
“སྐལ སྐལ་བཟང་རྒྱལ…” .
དཀའ་ཐུབ་རྒྱལ་གྱིས་བློ་བཟང་འཚུབ་ལངས་པ་དེ་ལས། དོན་རྐྱེན་མི་
ལེགས་པ་ཞིག་བྱུང་བ་ཤེས་ནས་ཁ་དམ་པོར་ཟུམ་པ་དང་ཁོའི་དཔྲལ་བའི་གཉེར་
མའང་སྟུག་པོར་བསྡུས་སོང་། ཡུད་ཙམ་འགོར་རྗེས་བློ་བཟང་གི་སེམས་ཅུང་ཟད་
བདེ་ལ་བབས་བྱུང་
། ཡིན་ན་ཡང་ཁོའི་གདོང་ལ་དཔག་པར་དཀའ་ཞིང་བརྗོད་
ཐབས་བྲལ་བའི་མདངས་ཤིག་ཤར་འདུག “སྐལ་བཟང་རྒྱལ་ལ་རྨས་ཕོག་སྟེ་
ཀུང་ཧྲེའི་སྨན་ཁང་ནང་དུ་བསྐྱལ་འོངས་འདུག དོ་ནུབ་ད་དུང་དོན་རྐྱེན་ཅི་ཞིག་
འབྱུང་རྒྱུའང་མི་ཤེས།” བློ་བཟང་གི་མགོ་རྔ་མེད་པའི་ཚིག་དེ་དུག་ཚེར་ཞིག་དང་
འདྲ་བར་དཀའ་ཐུབ་རྒྱལ་གྱི་རྣ་བར་ཟུག་སོང་། ཁོས་སྔར་བཞིན་ཁ་དམ་པོར་ཟུམ་
པ་དང་། དཔྲལ་བའི་སྨིན་མཚམས་སུ་མདུད་ལོག་ཅིག་བརྒྱབ་འདུག
བློ་བཟང་གིས་རང་གི་སྐད་ཆ་དེར་མགོ་རྔ་མེད་པ་ཤེས་ནས། ཡང་བསྐྱར་
མགོ་ནས་བཤད་རྩིས་བྱས་པ་ལ། དཀའ་ཐུབ་རྒྱལ་གྱིས “ནང་ལ་འགྲོ” ཟེར་བ་
དང་། ཐོག་མར་ཁ་ཕྱིར་འཁོར་ནས་མལ་ཁང་དུ་སོང་། ཁོས་བློ་བཟང་ལ་འོ་ཇ་
དཀར་ཡོལ་གང་བླུགས། ཁོ་རང་མལ་ཁྲིའི་ཐོག་ཏུ་བསྡད་དེ་ “ཁྱོད་འཚུབ་མ་
ཉྩ 029



མརས་
ཀྲུང་གོའི་བོད་ཀྱི་དེང་རབས་རྗེས་རིག་གཅེས་བཏུས།
ལངས་པར་སྐད་ཆ་གསལ་བོར་ཤོད་དང” ཟེར། །
“ང་དེ་རིང་རྫོང་ཐོག་ནས་ཕྱིར་ལོག་དུས་དྲོས་ཇ་ཡོལ་འདུག སྟག་
ཐང་ལ་སླེབས་ནས་ཆར་ཤ་ཆེན་པོ་ཞིག་བབས་སྟབས་ཨ་པ་དཔལ་ཆེན་ཚང་ལ་
སོང་ནས་ཆར་གཞའ་བྱས་པ་ཡིན། ཆར་བ་ཆད་རྗེས་ཕྱིས་ཇའི་ཚད་ལ་སླེབས་
འདུག ང་ལམ་ལ་ཆས་གྲབས་བྱས་ཀྱང་། ཨ་པ་དཔལ་ཆེན་གྱིས་ཅིས་ཀྱང་ནུབ་
ཇ་འཐུངས་རྗེས་སོང་ཟེར་ནས་ནན་བྱས་སྟབས། ངས་ཀྱང་ཁོའི་ངོ་མ་ཆོད་པར་
བསྡད་པ་ཡིན།” བཤད་མཚམས་འདིར་སླེབས་དུས་ཁོས་དཀའ་ཐུབ་རྒྱལ་ལ་
ཅིག་བལྟས་པ་དང་། ཧྲུའུ་ཅིས་རྣམ་ཤེས་གཏད་ནས་ཉན་ཞིང་འདུག་པ་མཐོང་
འཕྲལ་མུ་མཐུད་ནས་བཤད་རྒྱུར། “འོ། ཚིག་རྙོག་དེ་ཚོ་བཤད་ནས་དགོས་པ་
ཅི་ཡོད།: དགོང་ཇ་འཐུངས་རྗེས་ང་ལམ་དུ་ཆས་པ་ལ་ས་ཡང་རུབ་ལ་ཁད་འདུག
དེར་སྐལ་བཟང་རྒྱལ་ཚང་གི་སྦྲ་མདུན་དུ་སླེབས་དུས། མི་སྐད་འགྲགས་ཅན་
ཞིག་གིས་ཁོ་ཚོས་ཁྱི་ཉལ་བའི་མགོ་ལ་རྡོ་འཕངས། མི་རང་བསྡད་མགོ་ལ་གྱོད་
བཞག་པས། ད་ནི་ཇག་ཕར་འགྲོ་མིན་པར། དགྲ་ཚུར་འོངས་རེད། གཏམ་ལན་
པོ་མེད་ན་ལྐུགས་པ་དང་། དགྲ་ལན་པོ་མེད་ན་སྡར་མ་རེད། ང་སྟག་ཐང་ལྕགས་
ཐར་འབུམ་ཟེར་བ་འདི་ཁ་དཀར་རྐྱང་ལ་ཁ་ལོ་བཏུལ་ཅིང་། བྲེ་སེར་འབྲོང་ལ་རྣ་
ལོ་བཏུལ་མཁན་ཞིག་ཡིན། གནའ་ནས་བཟུང་ཕོ་གྱོད་ཕ་བོང་བཤིག་རྒྱུ་མེད། མོ་
གྱོད་ཐུག་པ་རུལ་རྒྱུ་མེད་ཟེར་བའི་ཁ་དཔེ་ཡོད། ད་གྱོད་ཀྱི་རྔ་མ་སྐྱོང་། རྒྱལ་ཕམ་
གྱི་ཕུ་ཐག་གཅོད་རན་ཡིན” ཟེར་བ་ཐོས། ལྕགས་ཐར་འབུམ་ནི་སྐལ་བཟང་
རྒྱལ་གྱི་ནུ་བོ་ཡིན་པས་ཞེ་སྡང་དེ་ལྟ་བུ་ལང་དོན་ཅི་ཡིན་སྙམ་ནས། ང་ཡང་རྟ་
ལས་བབས་ཏེ་སྦྲ་ནང་དུ་སོང་བ་ན། ཨ་ཁ། སྐལ་བཟང་རྒྱལ་གྱི་མགོ་ལུས་ཧྲིལ་
པོ་ཁྲག་གིས་བརྫིས་འདུག ངས་ཅི་བྱས་དང་ཅི་བྱུང་གི་གཏམ་དྲིས་ཀྱང་ལན་
*
3O རྒྱུ



འབྲོང་སྟག་ཐང་། རྒྱུ
འདེབས་མཁན་གཅིག་ཀྱང་མི་འདུག དེར་ངས་ཁོ་ཚོ་ལ་མྱུར་མོར་ཀུང་ཧྲེའི་
སྨན་ཁང་དུ་སྐྱོལ་ཅེས་བཤད་པ་ལ། ཁོ་ཚོས་ངའི་ཁ་ལ་ཉན་ནས་སྐལ་བཟང་
རྒྱལ་སྨན་ཁང་དུ་བསྐྱལ་འོངས་པ་ཡིན། ལྕགས་ཐར་འབུམ་གྱིས “ང་ལ་དོན་
དག་གཞན་ཞིག་ཡོད” ཟེར་ནས་ཡོང་འདོད་མེད་ནའང་། ངས་ཨུ་ཚུགས་ཀྱིས་
ཁོ་ཡང་ཁྲིད་ཡོང་བ་ཡིན། ད་ལྟ་ཁོ་ཚོ་ཚང་མ་ཀུང་ཧྲེའི་སྨན་ཁང་ན་བསྡད་
ཡོད།”
ཡུད་ཙམ་འགོར་རྗེས། དཀའ་ཐུབ་རྒྱལ་ན་རེ། “ཁྱོད་ལ་དེ་ལས་ལྷག་པ་
བཤད་རྒྱུ་མེད་དམ” ཞེས་དྲིས།
བློ་བཟང་གིས་ལན་ཇི་ལྟར་འདེབས་རྒྱུའང་མ་ཤེས་པར་མེད་པའི་བརྡ་ལ་
མགོ་བོ་འཕྲེད་ཀྱིས་གཡུག་གཡུག་བྱས། །
“འོ་ན་ཁྱོད་སོང་ལ་ལྕགས་ཐར་འབུམ་བོས་ཤོག”
བློ་བཟང་སོང་རྗེས། དཀའ་ཐུབ་རྒྱལ་མལ་ཁྲིའི་ཐོག་གན་རྐྱལ་དུ་ལོག་ཅིང་
མགོ་ཉལ་ཐུལ་ལ་སྔས་ནས་འདང་རྒྱག་གི་ནང་དུ་ལྷུང་སོང་། ཐོག་མར་ཁོའི་ཡིད་
ལ་འཁོར་བ་ནི་ཕ་བོང་འབྲོང་སྟག་གཉིས་ཀྱི་གཏམ་རྒྱུད་དེ་ཡིན་པ་དང་། དེ་ནས་
དེ་རིང་སྔ་དྲོའི་གཞོན་ནུ་ཕོ་མོ་དེ་གཉིས་དྲན་བྱུང་། “ཕོ་གསར་དེ་སྐལ་བཟང་
རྒྱལ་ཡིན་ནམ།” ཁོའི་སེམས་ལ་དེ་ལྟར་དྲན་པ་དང་། རང་གིས་རང་ལ་ཁེར་
བཤད་ཅིག་བྱས། སྐལ་བཟང་རྒྱལ་ཡིན་པའི་དབང་དུ་བཏང་ནའང་ཁོ་ལ་ཉེ་གཞི་
རྩ་ལག་མང་བས་གཅར་རྡུང་བྱེད་ཕོད་མཁན་སུ་ཞིག་ཡོད། དེར་མ་ཟད་ཁོ་ནི་མི་
སེམས་ཆུང་ཞིག་ཡིན་པ་དང་། གཞན་ལ་གྱོད་སློང་མཁན་ཞིག་ཀྱང་མིན། དཀའ་
ཐུབ་རྒྱལ་གྱིས་བསམ་བློ་བཏང་ནས་མཚམས་འདིར་སླེབས་དུས། བློ་བཟང་གིས་
ལྕགས་ཐར་འབུམ་ཁྲིད་ནས་ཐོན་བྱུང་།
© 231
༡༢ ༢
རྒྱུ་



ྋ ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ལྕགས་ཐར་འབུམ་ནི་གཟུགས་ཆེ་ཞིང་ཤ་རྒྱགས་པ་དང་། གདོང་སྒོར་ལ་ཤ་
མདངས་ནག་སྨུག་ཅིག་རེད། ཁོའི་དཔུང་བ་གཉིས་ནི་ཀ་བ་སྦོམ་པོ་གཉིས་དང་
མཚུངས་ལ། སློག་པ་སྣུམ་སྟུག་ལ་སོང་བ་ཞིག་གྱོན་ནས་དཔུང་བ་གཡས་པ་སེར་
སྟོད་བྱས་འདུག ཁོའི་མིག་ལ་བལྟས་ན་མི་རླུང་ཁམས་པ་ཞིག་ཡིན་པ་ཤེས་ཐུབ།
དཀའ་ཐུབ་རྒྱལ་གྱིས་ཁོ་འདུག་ཏུ་བཅུག་པ་དང་ཇ་དཀར་ཡོལ་གང་བླུགས་རྗེས།
སྐལ་བཟང་རྒྱལ་ལ་རྨས་ཕོག་པའི་རྒྱུ་མཚན་དྲིས། ཡིན་ན་ཡང་གནས་ཚུལ་ཆ་
ཚང་ཞིག་ཁོ་ལའང་གསལ་ཆ་མི་འདུག ཆར་ཚད་ནས་ཡུན་རིང་བོ་ཞིག་འདས་
རྗེས། སྐལ་བཟང་རྒྱལ་གྱིས་ལུག་ད་དུང་དེད་མ་འོངས་པས་ལྕགས་ཐར་འབུམ་
བལྟ་རུ་སོང་བ་ལ་ལུག་རྣམས་ཕྱོགས་ཕྱོགས་སུ་ཁ་འཐོར་ཏེ་འདུག་པ་དང་། ལུག་
སྐོར་ཅིག་འབྲོང་ཐང་གི་རྩྭ་སའི་ཐོག་ཏུ་ཡོད་པ་མཐོང་། སྐལ་བཟང་རྒྱལ་སྤེན་
ཁུག་ཅིག་ན་ལོག་ཡོད་པ་དང་། ཁ་ངོ་ཚང་མ་ཁྲག་གིས་ཁེངས་ཡོད་པ་རིག དེར་
ཁོས་སྐལ་བཟང་རྒྱལ་ཁུར་ནས་ཁྱིམ་དུ་ལོག་པ་དང་། ནུ་བོ་སངས་རྒྱས་དང་སྲིང་
མོ་ལྷ་སྐྱིད་གཉིས་མངགས་ནས་ལུག་དེད་ཡོང་། འབྲོང་ཐང་གི་རྩྭ་ས་ན་ཡོད་པའི་
ལུག་དུམ་བུ་དེ་ཆུ་ཆེ་སྟབས་དེད་ཡོང་མ་ཐུབ།
“འོ་ན་སྐལ་བཟང་རྒྱལ་ལ་འབྲོང་ཐང་ན་བུ་མོ་བཟང་ས་འདྲ་ཨེ་
ཡོད།” དཀའ་ཐུབ་རྒྱལ་གྱིས་དེ་ལྟར་དྲིས།
“ཚང་མ་འདྲེ་མོ་དེ་ལན་པ་རེད། འཕུང་རྒན་མ་དེ་མེད་ན་ངའི་ཕུ་བོའི་
མགོ་ལ་སྡུག་དེ་ཇི་ལྟར་ཡོང་།” ལྕགས་ཐར་འབུམ་གྱིས་ཞེ་སྡང་དང་བཅས་ཏེ་ན་
རེ། “འབྲོང་ཐང་གི་ལྕགས་བྱམས་སྐྲག་ཤོར་ཁྱོད། ནམ་ཉི་མ་ཞིག་ལ་ངས་ཁྱོད་ཀྱི་
སྣ་མ་བཅད་ན་ང་བུ་ཞིག་མིན།”
“ཡ། ད་ཁྱོད་ཁོང་ཁྲོ་མ་ལང་། སྐད་ཆ་ཡོད་ན་དལ་མོར་ཤོད།”
32



འབྲིང་སྟག་ཐང་།
སྐབས་དེར་བློ་བཟང་ཁ་གྲགས་བྱུང་། བློ་བཟང་དང་དཀའ་ཐུབ་རྒྱལ་
གཉིས་ནི་གྲོགས་པོ་སྤུན་འདྲ་བ་གཉིས་ཡིན་ནའང་། ལྕགས་ཐར་འབུམ་ཞེ་སྡང་
ལངས་དྲགས་པའི་རྐྱེན་གྱིས་ཁོ་ལ་ཡང་སྡང་མིག་གིས་ལྟ་བཞིན་ཧིན་སྒྲ་ཞིག་
གིས་ལན་བཏབ།
དཀའ་ཐུབ་རྒྱལ་གྱིས་ལྕགས་ཐར་འབུམ་ཁོང་ཁྲོ་ལངས་ཡོད་པ་རིག་ནས་
གཏམ་འདྲི་མཚམས་བཞག་པ་དང་། བློ་བཟང་ལ་མིག་བརྡ་ཞིག་བསྟན་ཏེ། “ཡ།
ད་ང་ཚོ་སྐལ་བཟང་རྒྱལ་ལ་བལྟ་རུ་འགྲོ” ཟེར།
གསུམ།
“ལྕགས་བྱམས།”
“འོ། ཁྱོད་ཧྲུའུ་ཅི་ཡིན་ནམ།”
འབྲོང་ཐང་གི་སྤེན་དཀར་ཁུག་ནས་དཀའ་ཐུབ་རྒྱལ་དང་ལྕགས་བྱམས་
གཉིས་ངོ་འཕྲད་བྱུང་། མདང་དགོང་། ལྕགས་ཐར་འབུམ་གྱིས་ལྕགས་བྱམས་
ལ་སྡིགས་མོ་བྱེད་པ་ཐོས་ནས། དཀའ་ཐུབ་རྒྱལ་གྱིས་སྐལ་བཟང་རྒྱལ་ལ་རྨས་
ཕོག་པ་དེ་ཕལ་ཆེར་ལྕགས་བྱམས་ལ་འབྲེལ་བ་ཡོད་པ་འདྲ་སྙམ། ཡིན་ན་ཡང་།
ལྕགས་ཐར་འབུམ་གྱིས་ཚིག་དྲང་བོར་མ་བཤད་ལ། སྐལ་བཟང་རྒྱལ་ད་དུང་ཁ་
གྲག་མི་ཐུབ་པས་རྒྱུ་མཚན་གསལ་བོ་ཞིག་ཤེས་མི་ཐུབ། དེའི་ཕྱིར། ཁོས་འབྲེལ་
ཡོད་ཀྱི་བྱ་བ་རྣམས་བློ་བཟང་ལ་བཅོལ་གདམས་བྱས་རྗེས། ནམ་ལངས་མ་ཐག་
ལྕགས་བྱམས་འཚོལ་དུ་ཡོང་བ་རེད། ཁོས་ལྕགས་བྱམས་ཀྱི་ཚིག་དེ་རྣ་ལ་མི་
འཇེབས་པ་དང་། རྣམ་འགྱུར་ཡང་ནམ་རྒྱུན་དང་མི་མཚུངས་པ་མཐོང་ནས།
༄༅ 033 རྒྱུ



སྟེ
ཀྲུང་གོའི་བོད་ཀྱི་དེང་རབས་ཚོཔ་རིག་གཅེས་བཏུས།
སེམས་ནས་ཚིག་པ་ཟོས་ན་ཡང་། འཇིག་རྟེན་གྱི་གཏམ་དཔེ་ལ། རྟོགས་པ་ལྷ་
ལས་མཐོ་རུང་སྤྱོད་པ་མི་དང་བསྟུན་དགོས་ཟེར་བ་དེ་དྲན་ནས་གད་མོ་ཞིག་
བགད་དེ་བསྡད་།
ཨིན། ཧྲུའུ་ཅི་ཡོང་དོན་ཅི་ཡིན།”
ལྕགས་བྱམས་ཀྱི་ཚིག་ལ་ཟུར་ཟའི་དོན་ཡོད་ནའང་། རྐུན་མའི་ངོ་ན་
གནོང་ཞིག་ཡོད་ཅེས་པའི་དཔེ་ལྟར། ཁོའི་མིག་ལ་དོགས་མི་བདེ་བའི་མདངས་
ཤིག་ཤར་འདུག
“སྐལ་བཟང་རྒྱལ་ལ་རྨས་ཕོག་ནས་ཀུང་ཧྲེའི་སྨན་ཁང་… "
“ཨེ།” ལྕགས་བྱམས་ཀྱིས་དཀའ་ཐུབ་རྒྱལ་གྱི་ཚིག་མཚམས་བཅད་དེ་
ཧ་ལས་པའི་སྒྲ་ཞིག་བཏོན་བྱུང་། ཁོའི་གདོང་ནི་ཐལ་བའི་མདོག་དང་འདྲ་བར་
གྱུར།
“ལྕགས་བྱམས། ངའི་ཐོས་ཚུལ་ལྟར་ན། སྐལ་བཟང་རྒྱལ་དང་ཁྱོད་གཉིས་
ཀྱི་བར་ལ་རྩོད་གཞི་ཞིག་འདུག་ཟེར། ཨེ་བདེན།”
“རྩོད... རྩོད... གཞི” སྐབས་འདིར་ལྕགས་བྱམས་ཀྱིས་སྐད་
ཆ་མི་འཁྱོངས་པ་དང་། ཁོའི་རྣམ་འགྱུར་ལ་བལྟས་ན་བཟུང་ན་ལག་པ་འཚིག་
བཏང་ན་རྫ་མ་འཆག་གི་ཚད་དུ་ལྷུང་བ་ཤེས་ཐུབ།
དཀའ་ཐུབ་རྒྱལ་གྱི་ཁ་དམ་པོར་ཟུམ་ཡོད་པ་དང་། དཔྲལ་བའི་སྨིན་མ་
སྟུག་པོར་བསྡུས་སོང་། ལྕགས་བྱམས་ཀྱིས་ཁོའི་ངོ་ལ་བལྟ་མི་ཕོད་པ་དང་བྱིན་པ་
གཉིས་དབང་མེད་དུ་འདར་བཞིན “ལྷ་མོ་ཚེ་རིང“འོ། རྩོད་གཞི༌རྩོད་
གཞི་འདྲ་མེད” ཅེས་ཟེར། འདི་ནི་ངོ་མ་བརྒྱགས་ནས་གཡག་ཤོར། སྐྲག་ནས་
ཚིག་ཤོར་ཞེས་པའི་དཔེ་དང་འདྲ།
༄༅ 234 རྒྱུ



འབྲོང་སྟག་ཐང་། རྒྱུན་
དེར་དཀའ་ཐུབ་རྒྱལ་གྱིས་ཚིག་འཇམ་པོའི་སྒོ་ནས་རྒྱུ་མཚན་རྣམས་
དྲིས་པ་ལ། ལྕགས་བྱམས་ཀྱིས་ཀྱང་གནས་ཚུལ་རྣམས་ཁ་ཁོག་པས་མ་གསང་།
བློ་རྒྱུ་མས་མ་བསྐུམས་པར་ཞིབ་ཏུ་བཤད། །
མ་གཞི། ལྕགས་བྱམས་ཀྱི་ཨ་ཕ་དང་ཨ་ཁུ་བློ་གྲོས་གཉིས་ཀྱིས་གྲོས་བྱས་
ཏེ་ལྕགས་བྱམས་ལྷ་མོ་ཚེ་རིང་གི་མག་པར་འཇོག་རྩིས་བྱས། ཡིན་ན་ཡང་། ལྷ་
མོ་ཚེ་རིང་དང་སྐལ་བཟང་རྒྱལ་གཉིས་ཀྱིས་གཉེན་སྒྲིག་རྒྱུའི་ཚིག་བཤད་ཡོད་
པས་མོས་ལྕགས་བྱམས་མ་འདོད། ལྕགས་བྱམས་ནི་མི་སྐྲག་ཤོར་ཞིག་ཡིན་པའི་
ཁར་ལྷ་མོ་ཚེ་རིང་ལ་ཡང་འདོད་པ་མེད་པས་གཡག་ལ་ཆུ་འཐུང་འདོད་མེད་ན་
གཉའ་ནས་གནོན་པ་ཐབས་རྡུགས་རེད་བསམས་ནས་དོན་དེ་སྣང་མེད་དུ་བསྐྱུར།
ཡིན་ན་ཡང་། ཨ་ཕ་དང་གྲོགས་པོ་ཚོས “འབྲོང་ཐང་གི་བུ་མོ་སྟག་ཐང་ལ་
འཆོར་དུ་བཅུག་ན་ངོ་ཚ། ཁྱོད་སྐྱེས་ཕོ་རབ་ཅིག་ཡིན་བཞིན་དུ་རང་གི་ཆུང་མ་
གཞན་ལ་འཕྲོག་ཏུ་འཇུག་རྒྱུ་ཡིན་ནམ” ཟེར་ནས་མཚང་བྲུས་པ་དང་། གྲོགས་
པོ་ཚོས་ཀྱང་ཁོ་ལ་གྲོགས་དན་བྱེད་ཟེར་ནས་ངར་བླུད་པས། ལྕགས་བྱམས་ཀྱང་
སྣང་བ་འཁྲུལ། ཁ་སང་ཕྱི་དྲོ་ཆར་མ་བབས་གོང་། ལྕགས་བྱམས་ཀྱི་གྲོགས་པོ་
རྣམ་རྒྱལ་གྱིས་སྐལ་བཟང་རྒྱལ་དང་ལྷ་མོ་ཚེ་རིང་གཉིས་མཉམ་དུ་བསྡད་ཡོད་
པ་དང་། ལུག་ཁྱུ་གཉིས་འདྲེས་ཡོད་པ་མཐོང་། དེར་ཁོས་ལྕགས་བྱམས་ལ་བརྡ་
བརྒྱབ་པ་དང་། ད་དུང་རྣམ་རྒྱལ་གྱི་ནུ་བོ་ཚེ་རིང་དང་ཁྱིམ་མཚེས་ཀྱི་བཀྲ་ཤིས་
གཉིས་བོས་ཏེ་སྐལ་བཟང་རྒྱལ་ལ་སྙིང་ནད་རྩོད་དུ་སོང་བ་རེད།
ཁ་བརྡ་བྱས་ནས་མཚམས་འདིར་སླེབས་དུས་རྣམ་རྒྱལ་ཡང་ཁོ་གཉིས་
ཀྱི་གམ་དུ་སླེབས་འདུག ཁོ་ཁོང་དགོད་ཅིག་བྱས་ཏེ་ན་རེ། “ཁྱི་བརྒྱགས་ན་མི་
ཟུག་དགུ་ཟུག མི་བརྒྱགས་ན་མི་བཤད་དགུ་བཤད་ཟེར་བ་ངོ་མ་རེད། ཨ་ལྕགས་
ཅུ 35 རྒྱུ



ཀྲུང་གོའི་བོད་ཀྱི་དེང་རབས་རྗེལ་རིག་གཅེས་བཏུས།
བྱམས། སྦྲང་མ་ཐིག་ལེ་ཅན་ལ་སྟག་མི་ཟེར། འབུ་ནག་རྭ་ཅོ་ཅན་ལ་འབྲོང་མི་
ཟེར་བ་ཨེ་ཤེས། ཁྲོ་ཡི་རིལ་བུ་ཟ་ན་རྣོ་ཡི་མཆེ་བ་དགོས་རྒྱུ་རེད།”
ལྕགས་བྱམས་ཅི་བྱ་གཏོལ་མེད་ལ་ཐུག་སྟེ་ཨ་ཁུ་རྣམ་རྒྱལ་ཞེས་ཁ་ནས་ ་
བུད་མ་ཐག་རྣམ་རྒྱལ་ནས་ལྕགས་བྱམས་ཀྱི་སྐད་བཞིན “ ཨ་ཁུ་རྣམ་རྒྱལ” ཞེས་
ཧིན་སྒྲ་ཞིག་བཏོན་ཅིང་། སྣ་སྙེར་བཞིན་དུ། “བྱ་བྱིའུ་གཉིས་ལ་རྣ་མཆོག་མེད།
ཁྱི་བུ་མོ་གཉིས་ལ་བློ་གཏད་མེད་ཟེར་བ་དེ་བདེན་ཡང་། ཁྱོད་ནི་སྐྱེས་ཕོ་རབ་
ཅིག་ཡིན་པ་ཁྱོད་ཀྱིས་བརྗེད་དམ། སྔ་དྲོ་རྟ་ཕོ་ཆས་ཀྱིས་གསོས་ན། ཕྱི་དྲོ་དྲིན་
ལན་འཕྲ་ཡིས་འཇལ་རྒྱུ་རེད་ལ། མི་ཁོག་མིས་མི་ལོན། རྡོ་ཁོག་ཆུས་མི་ལོན་
ཟེར་བ་དེ་ངོ་མ་རེད” ཟེར། །
“རྣམ་རྒྱལ། འོ་མའི་རྒྱ་མཚོའི་ནང་ལ་ཁྲག་གི་ཐིགས་པ་འཕེན་དོན་མི་
འདུག གྱོད་རྔ་མ་རིང་ན་བུ་ལ་ངན། བ་རྔ་མ་རིང་ན་དཔྱིད་ལ་ངན་ཟེར་བ་དེ་མ་
གོའམ། ལྕགས་བྱམས་ཀྱིས་གནས་ཚུལ་ཐམས་ཅད་བཤད་ཟིན་པས། ཁྱོད་ཀྱིས་
ཨུ་ཚུགས་དེ་འདྲ་མ་བྱེད། ཁ་ལ་ཕུད་ན་སྨན་དང་། ཁོག་ལ་བཟུང་ན་དུག་ཏུའང་
འགྱུར་བ་ཡོད།” དཀའ་ཐུབ་རྒྱལ་གྱིས་དེ་སྐད་སྨྲས་པ་ལ། རྣམ་རྒྱལ་ཁོང་འཛུམ་
ཞིག་ལངས་ཏེ་ན་རེ།
“མི་ངན་པའི་གྲིབ་མ། ཤིང་རློན་པའི་དུ་བ་ཟེར་བ་དེ་ལྕགས་བྱམས་
རེད། ཧྲུའུ་ཅི། ང་ཕྱུག་པོའི་རྒྱུ་ངོ་ལ་མི་ལྟ་བ། བཙན་པོའི་ཚིག་རྗེས་ལ་མི་འབྲང་
བ་ཞིག་ཡིན་པ་ཁྱོད་ཀྱིས་མ་ཤེས་སམ། ང་འབྲོང་ཐང་རྣམ་རྒྱལ་ཞེ་ན། ཤཱཀྱ་ཐུབ་
པ་རིག་ན་ཞྭ་མི་འཕུད། གླང་ཆེན་སྨྱོན་པར་ཐུག་ན་ལམ་མི་གཟུར་བའི་མི་ཞིག་
ཡིན། དགུང་ཨ་སྔོན་མ་དགའ་ཐེད་སོང་རུང་། ལྷོ་གཡུ་འབྲུག་མ་དགའ་ལྷུང་སོང་
རུང་སྡུག་གྱོང་རེད། ད་སྐབས་ད་བོང་སྐྱ་ལུའི་བསྟན་པ་ཇེ་དར་རེད། རྟ་འདོ་བའི་
a C3% ཉྩ



འབྲོང་སྡུག་ཐང་། རྒྱུ
གོང་ཚོད་ཇེ་དམའ་རེད་ལ།”
“རྣམ་རྒྱལ། སྐད་ཆ་སོམས་ལ་ཤོད། རྩམ་པ་ལྡོད་ལ་མིད། བསམ་འཆར་
ཡོད་ན་དྲང་མོར་ཤོད། མུན་ནག་ལྐོག་རྡོ་འཕངས་ནས་ཅི་བྱེད།” དཀའ་ཐུབ་
རྒྱལ་གྱི་སྙིང་རླུང་སྟོད་ལ་བཙངས་ན་ཡང་། ངག་འཇམ་ཞིང་གདོང་ལ་ཁྲོ་བའི་
མདངས་ཡོད་པ་མཐོང་མི་ཐུབ།
“ ཨ་ལ་ལ། ཁྱོད་དཔག་བསམ་ཤིང་གི་རྩ་བ་རྒྱས་ནས་ཀླུ་ཡུལ་དང་རྩེ་
མོ་རྒྱས་ནས་ལྷ་ཡུལ་ལ་ཐོན་ཡོད་པ་ངས་ད་མ་གཏོགས་མ་ཤེས། བསམ་འཆར་
ལོས་ཡོད། སྐུད་འཁེལ་རྒྱལ་པོ་ཡིན་རུང་ལང་དགོས། སྐུད་རྨེལ་གླ་བ་ཡིན་རུང་
འདུག་དགོས། ད་ཁྱོད་ཀྱིས་ཉོན་དང་ངས་བཤད། ངས་བལྟས་ན། ཁྱོད་ཉིན་དཀར་
ལྷ་མོར་ལྷ་ལས་རོགས་དང་། མཚན་མོ་འདྲེ་མོར་ཐགས་འཐག་རོགས་མ་བྱས་ན་
དགའ།”
དཀའ་ཐུབ་རྒྱལ་གྱི་ཁྲག་རྩི་རྒྱས་པ་དང་ལུས་ཀྱི་བ་སྤུ་རྣམས་གྱེན་ལ་
ཕྱོགས་ན་ཡང་ཁ་དམ་པོར་ཟུམ་ཞིང་སྨིན་མ་སྟུག་པོར་བསྡུས་ནས་འདུག་དགོས་
བྱུང་།
“ཡ། ཧྲུའུ་ཅི།” རྣམ་རྒྱལ་གྱིས་ཧྲུའུ་ཅི་ཞེས་པའི་ཡིག་འབྲུ་གཉིས་ནན་
ཏན་གྱིས་བཤད་པ་དང་། གདོང་ལ་ཅི་མི་སྙམ་པའི་རྣམ་འགྱུར་གྱིས་ཁེངས་འདུག
“སྟ་རེ་རྡོ་ལ་གཞུས་ན་སྐུ་གྱོང་ལྕགས་ལ་ཕོག་ཟེར་བའི་དཔེ་ལྟར། ཁྱོད་ཀྱིས་ང་
ལ་སྐྱིན་པ་རྡོ་ལོག་ལྟ་བུ་ཞིག་ལེན་ངེས་རེད་ཀྱང་། ད་ཅི་ཞིག་བྱུང་ནའང་སྐྲག་
དགོས་དོན་མི་འདུག སྐལ་བཟང་རྒྱལ་ལ་རྡུང་མཁན་ང་ཡིན། ཁྲིམས་ལ་སྦྱོར་
ནའང་ཁྱོད་ལ་དབང་ཡོད། བཙོན་ལ་འཇུག་ནའང་ཁྱོད་ལ་དབང་ཡོད། དེ་རིང་
ངས་ཁྱོད་ལ་སྐད་ཅིག་སྐུར། ལྕགས་ཐར་འབུམ་ཕུ་ནུ་ཚོ་མགོ་བར་སྣང་ན་ཡོད་
༄༅ 237 ཨུ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
པའི་མི་ཏག་ཏག་རེད། ཁྱོད་དམར་ཡགས་སྟག་གི་ཁ་ཆེ་ན། ང་བྲེ་སེར་འབྲོང་གི་
གཉའ་ལོས་སྦོམ། ཁྱོད་སྟག་ཐང་གི་ཤཱ་བོ་དུང་རྭ་ཅན་ལ་འགྲོ་ལུགས་བཅོ་བརྒྱད་
ཡོད་ན། ང་འབྲོང་ཐང་གི་རྔོན་པ་དུག་མདའ་ཅན་ལ་སྒུག་ལུགས་ཉི་ཤུ་ཡོད། ངས་
སྐད་དེ་ཡིན། བཤད་མི་བཤད་ཁྱོད་རང་གིས་ལྟོས།”
རྣམ་རྒྱལ་གྱིས་ཧིན་སྒྲ་ཞིག་བཏོན་ཅིང་། དེའི་མོད་ལ་ཁ་ཕྱིར་འཁོར་ནས་
བུད་སོང་། མ་གཞི་རྦབ་རྡོ་འཆད་སའི་བྲག་དང་སྨུག་པ་ལང་སའི་མཚོ་དེ་ཁོ་རེད།
ལྕགས་བྱམས་ཀྱིས་ཁ་གདངས་ཤིང་མིག་ཅེར་རེ་ཧད་འདུག
དཀའ་ཐུབ་རྒྱལ་ནི་ཕ་བོང་ཞིག་དང་འདྲ་བར་གྲག་འགུལ་ཅི་ཡང་མེད་
ལ། ཁ་དམ་པོར་ཟུམ་པ་དང་། སྨིན་མ་སྟུག་པོར་བསྡུས་ཏེ་འདུག
ཉིན་འདི་འགའི་རིང་ལ། དཀའ་ཐུབ་རྒྱལ་གྱིས་ནངས་སྔ་ལང་དང་དགོང་
འཕྱི་ཉལ་བྱས་ཏེ་འབྲོང་སྟག་ཐང་གི་མང་ཚོགས་ཀྱི་ཁྲོད་དུ་གནས་ཚུལ་རྒྱུས་
ལོན་བྱས་པ་ལ། ད་ཐེངས་བྱུང་བའི་གནད་དོན་འདི་ཕྱི་ཚུལ་ནས་བལྟས་ན་སྐལ་
བཟང་རྒྱལ་དང་ལྕགས་བྱམས་གཉིས་ཀྱི་འགལ་བ་ལྟ་བུར་སྣང་ན་ཡང་། དོན་དམ་
དུ་ལོ་རྒྱུས་དང་འབྲེལ་བའི་གནས་ཚུལ་རྙོག་འཛིང་ཅན་ཞིག་རེད། འབྲོང་སྟག་
ཐང་གི་ཚོ་བ་འདི་གཉིས་གནའ་སྔ་མོ་ནས་རྩྭ་ས་བརྩད་དེ་ཕོ་ཤ་མོ་གྱོད་བཟོས་ཡོད་
པས། ཕྱོགས་གཉིས་ཀའི་མང་ཚོགས་ཀྱི་སེམས་ལའང་རང་བཞིན་གྱི་དོགས་སྣང་
ཞིག་ཡོད་པ་ནི་སྨོས་ཅི་དགོས། དཀའ་ཐུབ་རྒྱལ་ནི་ཕྱོགས་ཡོང་གི་མི་ཞིག་ཡིན་
ནའང་། ད་ལྟ་སྟག་ཐང་ན་མག་པར་བསྡད་ཡོད་ལ། གང་ལྟར་ཁ་ལ་སྐྱེས་པའི་ཁ་
༄༅ 038



འབྲིང་དག་ཐང་
།
སྤུ་མིན་རུང་། ལུས་ལ་སྐྱེས་པའི་བ་སྤུའི་དཔེ་ལྟར། སྟག་ཐང་གི་ཚོ་བ་དང་འབྲེལ་
བ་ཡོད་པས། རྣམ་རྒྱལ་གྱི་སྐད་ཆ་རྣར་གཟན་པ་དེ་དག་ལ་འཁང་སེམས་མ་སྐྱེས་
པ་དང་། ཁོའི་སེམས་ལ་རྣམ་རྒྱལ་གྱི་ཚིག་དེ་ལས་འབྲོང་ཐང་གི་མང་ཚོགས་སྐོར་
ཅིག་གིས་ད་དུང་རང་ཉིད་ལ་དོགས་སེམས་བཅངས་ཡོད་པ་བདེན་དཔང་བྱེད་
ཐུབ་སྙམ་པ་དང་། འཇིག་རྟེན་གྱི་གཏམ་དཔེ་ལ་སྐམ་པོ་རྡོས་རྡུང་ས། རློན་པ་གྲིས་
ཆོད་ཟེར་བའི་དཔེ་ལྟར། རྣམ་རྒྱལ་ནི་འཇམ་བཤད་མ་བྱས་ན་གོ་བ་མེད་པ་ཞིག་
ཡིན་པ་ཤེས་ནས། རང་འགུལ་གྱིས་རྣམ་རྒྱལ་ལན་གསུམ་ལ་བཙལ་ནས་ཁ་བརྡ་
བྱས། ད་དུང་འབྲོང་ཐང་གི་རྒན་པོ་རྣམས་ཀྱི་དྲུང་དུ་སོང་ནས། སྔོན་ཆད་དང་
ད་ལྟའི་ལམ་ལུགས་མི་འདྲ་བ་དང་། ཕྱུགས་འཚོ་བའི་དམིགས་ཡུལ་མི་གཅིག་
པ། མི་དང་མིའི་བར་གྱི་འབྲེལ་བ་མི་མཚུངས་པ་སོགས་ཀྱི་གཏམ་གླེང་། སེམས་
གཏམ་ཁ་བརྡ་བྱས་ནས་རྣམ་རྒྱལ་གྱི་སེམས་ཀྱང་ཇེ་ལྷོད་དང་ཇེ་སྙི་ལ་སོང་བ་
དང་། སྐལ་བཟང་རྒྱལ་ལ་འཚམས་འདྲིར་འགྲོ་རྒྱུ་ཡིན་ཟེར། ད་ལྟ་སྐལ་བཟང་
རྒྱལ་ཡང་ཉེན་ཁ་ལས་ཐར་པ་དང་། སྨན་པས་བརྟག་ཞིབ་བྱས་པ་ལྟར་ན་སྐྱོན་
ཆེན་པོ་མི་འདུག་ཟེར། ལྕགས་བྱམས་ཀྱིས་རང་གི་ནོར་འཁྲུལ་ངོས་ལེན་ཞུ་
བའི་བརྡ་ལ་ཁ་བཏགས་ཤིག་ཕུལ་པ་དང་། ལུས་པོ་གསོ་ཕྱིར་ཤ་གཟན་ཚོན་པོ་
ཞིག་བཤས་ཏེ་བསྐྱལ་སྟབས། སྐལ་བཟང་རྒྱལ་གྱིས་ཀྱང་ཁོ་ལ་ངན་ཁག་ཆེར་
མ་དཀྲིས། དང་ཐོག བློ་བཟང་གིས་ལྕགས་ཐར་འབུམ་མི་འགོག་པའི་དབང་དུ་
བཏང་ན། ལྕགས་བྱམས་ཀྱི་ལུས་ནས་ཀྱང་ཁྲུག་མ་བཞུར་རང་བཞུར་རེད། ཕྱིས་
གནས་ཚུལ་ཐམས་ཅད་ཁོ་ལ་གསལ་བོར་བཤད་པས་ལྕགས་ཐར་འབུམ་གྱི་ཞེ་
སྡང་ཡང་རིམ་གྱིས་སངས་སོང་། སྐྱེས་ཕོ་རབ་འདི་ཚོ་ངོ་མ་ཐུགས་ཁྲོས་ན་རྟ་
མགྲིན་དམར་པོ་དང་། སྤོ(ཁོང་ཁྲོ)དུང་ན་ཚངས་པ་དཀར་པོ་ནང་བཞིན་རེད།
༄༅ 039 ཉྩ་



རལསa
ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ལར་རྒན་པོ་རྣམས་ཀྱང་ངང་རྒྱུད་འཇམ་ཞིང་གཞུང་རྒྱུད་དྲང་བ་ཤ་སྟག་ཡིན་
ནའང་། རྒན་པོ་ཞེ་གྱོང་རེ་གཉིས་ཀྱང་འདུག འཇིག་རྟེན་གྱི་གཏམ་དཔེ་ལ།
ཤིང་ལྗོན་པ་འཁྱོག་ན་སྲོང་རྒྱུ་ཡོད་ཀྱང་། སྡོང་རྒས་པ་འཁྱོག་ན་བཅོས་ཐབས་
མེད་ཟེར་བ་དེ་ཅིས་མ་བདེན། རྒད་པོ་ཞེ་གྱོང་དེ་ཚོར་ཕར་ལ་གནས་ལུགས་བརྒྱ་
བཤད་ན། ཚུར་ལ་རང་ལུགས་སྟོང་བཤད་འདུག
དཀའ་ཐུབ་རྒྱལ་གྱིས་བསམ་བློ་བཏང་ནས་ཡུན་རིང་པོ་འགོར་ན་ཡང་།
རྒན་པོ་དེ་ཚོའི་ཡིད་འགུགས་ཐུབ་པའི་ཐབས་ལམ་བཟང་པོ་ཞིག་མ་རྙེད། ཁོ་
མལ་ཁྲིའི་ཐོག་གན་རྐྱལ་དུ་ཉལ་ནས་བསམ་བློ་གཏོང་བཞིན་པའི་སྐབས་དེར།
མི་ཞིག་གིས་སྒོ་ཕྱེ་ནས་ནང་ལ་སླེབས་བྱུང་། །
“ཡ། ཨ་ཁུ་ཁྱོད་བདེ་མོ།”
“བདེ་མོ། བདེ་མོ།”
“ཁྱོད་ནམ་ཐོན་པ་ཡིན།”
“ད་སོ་མ།”
སྒོ་ཕྱེ་ནས་ནང་ལ་ཡོང་བའི་མི་དེ་ནི་འབྲོང་དགོན་གྱི་དགེ་བཤེས་སྦྱིན་
པ་རེད། ཁོང་ནི་ལོ་བརྒྱད་ཅུ་ལྷག་ལ་སླེབས་ན་ཡང་། རྒས་ཉམས་ཆེར་མི་འདུག
ལོ་ངོ་བཅུ་ལྷག་གི་བཙོན་མའི་འཚོ་བས་ཀྱང་ཁོང་ལ་མནར་གཅོད་ཆེན་པོ་
རང་བྱེད་མ་ཐུབ་པ་འདྲ། ཁོང་ཡིན་རྒྱུ་ནི་ཁམས་དཀར་མཛེས་ཕྱོགས་ཀྱི་དགེ་
བཤེས་ཤིག་ཡིན་ལ། སྤྱིར་རིག་པའི་གནས་ལྔ་ལ་མཁས་ཤིང་། སྒོས་སུ་གསོ་
བ་རིག་པར་བྱང་ཆུབ་པ་ཞིག་རེད། སྔར་དམར་དམག་རྒྱང་སྐྱོད་ཀྱི་སྐབས་སུ་
དམར་དམག་ལ་མར་རྩམ་ཁལ་འགའ་ཕུལ་པ་དང་དམར་དམག་གི་རྨས་མ་
འགའ་ལ་སྨན་བཅོས་བྱས་མྱོང་བར་བརྟེན། གོ་མིན་ཏང་ལོག་སྤྱོད་པས་ཁོང་
% 24Oཉྩ



འབྲིང་སྡུག་ཐང་། ཕྱི་
གུང་ཁྲན་ཏང་ལ་འབྲེལ་བ་ཡོད་ཟེར་ནས་འཛིན་བཟུང་བྱེད་རྩིས་བྱས། དེ་
བས་ཁོང་དཀར་མཛེས་དང་མི་འབྲལ་ཀ་མེད་བྱུང་སྟེ་ཁོང་གི་དགེ་ཕྲུག་འབྲོང་
དགོན་གྱི་གྲྭ་བ་ཞིག་དང་མཉམ་དུ་འབྲོང་དགོན་ལ་ཕེབས་པ་རེད།
བཅིངས་འགྲོལ་བྱས་རྗེས་བདེ་སྐྱིད་ཀྱི་ཉི་མ་ཤར། སྡུག་བསྔལ་གྱི་མུན་པ་
སངས་པར་བརྟེན། ཁོང་ཡང་རྣམ་ཀུན་སྨན་ཁུག་ཁུར་ནས་མང་ཚོགས་ཀྱི་ཁྲོད་
དུ་སོང་སྟེ་སྨན་སྦྱིན་གཏོང་བ་དང་མཉམ་དུ། ཏང་གི་སྲིད་ཇུས་སྣ་ཚོགས་དྲིལ་
བསྒྲགས་བྱེད་པ་སོགས་དོན་བཟང་མང་བོ་བསྒྲུབས་པས། འབྲོང་སྟག་ཐང་གི་
སྐྱེས་ཕོ་མོ་རྒན་གཞོན་ཚང་མས་ཁོང་ལ་དང་བ་མི་བྱེད་མཁན་གཅིག་ཀྱང་མེད།
འོན་ཀྱང “རིག་གནས་གསར་བརྗེའི” སྐབས་སུ་དཀར་ནག་གོ་ལྡོག་དང་བཀའ་
ལོག་གླེང་འགེལ་བྱས་ཏེ་དགེ་བཤེས་སྦྱིན་པ་ལ་ཤུལ་མའི་ཉེས་མིང་བཏགས་
ནས་བཙོན་དུ་བཅུག ་མི་བཞིའི་ཚོགས་ཁག” རྡུལ་དུ་བརླགས་རྗེས་དཀར་
ནག་གི་དབྱེ་བ་ཕྱེ་ཞིང་ཐག་ནག་གི་མདུད་པ་བཀྲོལ་ཏེ་ཁོང་སླར་ཡང་སྲིད་གྲོས་
ཨུ་ཡོན་དུ་བདམས་པ་དང་། ད་ལོའི་ཟླ་དྲུག་པའི་ཚེས་མགོར། ཁོང་ཟི་ལིང་ལ་
ཚོགས་འདུར་ཕེབས་པ་རེད། ཕལ་ཆེར་ཚོགས་འདུ་གྲོལ་སོང་བ་འདྲ། དེ་མིན་ན་
ཁོང་ཀུང་ཧྲེར་ཕེབས་ཐུབ་རྒྱུ་མ་རེད།
དཀའ་ཐུབ་རྒྱལ་གྱིས་ཨ་ཁུ་སྦྱིན་པར་ཚོགས་འདུའི་རྒྱུ་མཚན་དྲིས་པ་ལ།
ཨ་ཁུ་སྦྱིན་པས་ཚོགས་འདུའི་དགོངས་དོན་དང་། རྒྱལ་གཅེས་མི་སྣ་རྣམས་ཀྱི་
ཆོད་སེམས་སོགས་བཤད་པ་དང་། ཁོང་གིས་གསུང་འབྱོན་བཞིན་དུ་སྐད་མགོ་
ཇེ་མཐོ་དང་ངར་ཤུགས་ཇེ་ཆེར་གྱུར། མཇུག་ཏུ་ཁོང་རང་གིས་ཚོགས་འདུའི་
ཐོག་ཆད་སེམས་ཇི་ལྟར་བསྟན་ཚུལ་གསུངས་པ་དང་། “ད་ང་མི་རྒན་ཚེ་རིང་
བོར་འདུག་ཁོམ་མེད་ནའང་། དབུགས་ཀྱི་རྒྱུ་བ་མ་འགགས་བར་དུ་དགེ་བའི་
*
4 1 རྒྱུ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ལས་ལ་བརྩོན། ཏང་དང་མི་དམངས་ལ་ཕན་ཐོགས་པའི་བྱ་བ་འདྲ་སྒྲུབ་ཐུབ་ན་
དེ་ལས་ལེགས་པའི་དགེ་བ་གང་ན་ཡོད། ང་མི་རྒན་ལོ་ཆེ་རུང་མེས་རྒྱལ་གྱི་དེང་
རབས་ཅན་བཞི་དང་། འབྲོང་སྟག་ཐང་འབྱོར་ཕྱུག་ལྡན་པ་ཞིག་ཏུ་འཛུགས་
སྐྲུན་བྱེད་པར་ནུས་ཤུགས་ཡོད་ཚད་འབུལ་རྒྱུ་ཡིན། དེ་ཨེ་རེད་དཀའ་ལོ།”
དཀའ་ཐུབ་རྒྱལ་གྱིས་ཡིན་པའི་བརྡ་ལ་མགོ་ལྕོག་ལྡེམ་ལྡེམ་དུ་འགུལ་
བཞིན་སྙིང་ཉེ་བའི་ཚུལ་གྱིས་མིག་ཧྲིག་གེར་སྦྱིན་པ་ལ་ལྟ་ཞིང་བསྡད། ཡུད་
ཙམ་ནས་ཁོས་ད་ཐེངས་བྱུང་བའི་གནད་དོན་དེ་ཨ་ཁུ་སྦྱིན་པ་ལ་ཇི་མ་ཇི་
བཞིན་བཤད་པ་དང་། རྒད་པོ་འགའ་ཞིག་ད་དུང་བསམ་བློ་འཁོར་མེད་པའི་རྒྱུ་
མཚན་ཡང་ངོ་སྤྲོད་བྱས་ཏེ་ཁོང་ལ་རོགས་རམ་བྱེད་དགོས་ཚུལ་ཞུས།
“མི་རྒན་ཞེ་གྱོང་དེ་ཚོ། ཁ་མ་ཎི་རེ་འདོན་རྒྱུ་བཞག་ནས་ཁ་མཆུ་རྩོད་པ་
འདི་ངོ་མ་མི་འོས།” ཨ་ཁུ་སྦྱིན་པའི་གདོང་ལ་སྡུག་བསྔལ་གྱི་རྣམ་པ་ཞིག་ཤར་
ཞིང་། དེ་མ་ཐག་ཡིད་ཆེས་རབ་ཏུ་ཁེངས་པའི་ངང་ནས། །
་ “མི་རྒན་དེ་ཚོ་ཚིག་མི་གོ་བའི་གླེན་པ་རང་མིན་པས། གནས་ལུགས་
བཤད་ན་ཉན་ཐག་ཆོད་རེད” ཅེས་གསུངས།
གནམ་སྔོན་པོ་སྔོ་ཞིང་བསངས་ལ། ས་དོག་མོ་མཛེས་ཤིང་སྡུག སྟོན་ཟླ་
བརྒྱད་པའི་འབྲོང་སྟག་ཐང་ལ་དགེ་མཚན་གསར་བ་ཞིག་གིས་ཁེངས་འདུག
སྤང་ལྗོངས་སྔོན་མོ་དེ་ད་ལྟའི་དུས་སུ་གོས་ཆེན་སེར་པོའི་ཐོག་ལ་གསེར་
འབྲུག་གི་རི་མོ་བཀོད་པ་དང་འདྲ་ཞིང་། གད་ཡུན་རིང་བའི་མེ་ཏོག་རྣམས་ད་
༄༅
42 རྒྱུ



འབྲིང་སྡུག་ཐང་། ཨུ་
དུང་ཡང་སེར་ལམ་མེ། སྔོ་ལྡེམ་མེ། ཁྲ་ཆིལ་ལེར་བཞད་འདུག སྤང་ཐང་ཡངས་
པོའི་ཐོག་ཏུ་རྟ་ནོར་ལུག་གསུམ་གྱིས་ཁྱབ་པ་དང་། འབྲོང་སྟག་ཐང་གི་སྦྲ་ཁྱིམ་
རྣམས་ཉེ་རིང་མེད་པར་འཛོམས་འདུག ཕ་བོང་འབྲོང་སྟག་གཉིས་ཀྱི་ཀླད་ན་
བསང་བཏང་བའི་དུ་བ་སྔོ་ལྷོག་ལྷོག་ཏུ་འཕྱུར་གྱིན་འདུག མ་གཞི། འབྲོང་སྟག་
ཐང་གི་འབྲོག་སྡེ་ཆེན་པོ་གཉིས་འདུམ་བྱུང་སྟབས། དཀའ་ཐུབ་རྒྱལ་གྱིས་ཀུང་
ཧྲེའི་ལས་བྱེད་པ་རྣམས་དང་གྲོས་བསྡུར་བྱས་ཏེ། འདུམ་པའི་ཉིན་མོ་ལ་རྟེན་
འབྲེལ་ངང་བཀྲ་ཤིས་བདེ་ལེགས་ཞུ་རྒྱུའི་ཐག་བཅད་པ་ལྟར། དེ་རིང - ཟླ་
བརྒྱད་པའི་ཚེས་བཅོ་ལྔའི་ཉིན་ལ་དགའ་སྟོན་གྱི་ཆོ་ག་རྒྱས་པར་བཤམས་པ་
མས་པ་
རེད།
ཨ་ཁུ་སྦྱིན་པའི་གདོང་ལ་དགའ་བའི་མདངས་ཤར་བ་དང་། རྒན་རྒོན་
ཚོའི་གྲལ་མགོར་བཞུགས་ཏེ་གསུང་གླེང་ལྷུག་པར་བྱེད་ཀྱིན་འདུག ན་གཞོན་
དར་མ་རྣམས་ཀྱིས་རྟ་ཡི་མགྱོགས་ཁྱད་འགྲན་པ་དང་། གཞོན་ནུ་ཕོ་མོ་རྣམས་
ཀྱིས་གླུ་འགྱེད་གཏོང་ཞིང་མཆིས། བྱིས་པ་རྣམས་ཀྱང་རང་རང་མོས་པའི་གྲོགས་
དང་བསྡེབས་ནས་གནམ་ལྡིང་ས་ལྡིང་བྱས་ཏེ་རྩེད་མོ་རྩེ་བཞིན་གདའ། འོ། དེ་
རིང་ནི་ངོ་མ་བཀྲ་ཤིས་པའི་ཉི་མ། བདེ་ལེགས་འབྱུང་བའི་དུས་ཚོད་རེད། ལོ་
རྒྱུས་བྱུང་བ་ནས་བཟུང་། འབྲོང་སྟག་ཐང་ལ་དགེ་མཚན་འདི་ལྟ་བུ་ནི་བྱུང་མ་
མྱོང་། ཞིམ་མངར་འོ་མའི་ཇ་ཁུ་དང་། བཟའ་བ་ཤ་ཡི་ལྷུ་རྐང་། བཏུང་བ་ཆང་
གི་སྐྱེམས་བཟང་། བཅུད་ལྡན་ཟས་ཀྱི་སྣ་ཁ་མང་བ་ནི་སྨོས་ཅི་དགོས། འདི་
དག་ནི་ལོ་སར་གྱི་དགའ་སྟོན་དང་དུས་ཆེན་གྱི་ཉིན་མོ་གཞན་དག་གིས་སྐྲུན་
དུ་ནུས་པ་མ་ཡིན་ཏེ། དེ་རིང་གི་སྟོན་མོ་འདི་ལ་མཐུན་སྒྲིལ་གྱི་དོན་སྙིང་ལྡན་
པ་ཞིག་རེད། མ་མཐར་ཡང་ལོ་རྒྱུས་ཀྱི་དབང་གིས་འབྲོག་སྡེ་འདི་གཉིས་ཀྱི་
ཆུ O43 ༄༅



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
བར་ལ་གནས་པའི་ཞེ་འཁོན་དེ་གཏོར་བ་དང་། སྲོལ་རྒྱུན་གྱི་འདུ་ཤེས་རྙིང་
བའི་འཆིང་རྒྱའང་སིལ་བུར་གཏུབས་ཏེ་གཉེན་གསར་བ་ཞིག་གི་མགོ་བཟུང་
བ་རེད། དཀའ་ཐུབ་རྒྱལ་ནི་འཁོན་སྡུམ་པའི་གཟུ་བ་དང་། གཉེན་འཛིན་པའི་
བར་བ་ཡིན་པས། མཆོད་ཆང་གི་མགོ་མ་དང་། སྐམ་ལུག་གི་བྲང་མགོ་ཟ་མི་
རེད། ཁོས་བྲང་ཚོན་པོ་ཞིག་གི་སྟེང་ལ་གྲིས་གཅིལ་ཞིང་ཁམ་གང་ཟོས་ནས།
ནས་ཆང་ཧུབ་གང་འཐུངས་རྗེས། མིག་ལ་དགའ་བའི་མདངས་ཤར་ཞིང་།
གདོང་ལ་སྤྲོ་བའི་ཉམས་ཤར་འདུག ཁོའི་གདོང་ནས་འཛུམ་མཐོང་བ་ནི་ངོ་མ་
ལས་སླ་མོ་ཞིག་མིན།
“ཡ། ཨ་ཁུ་བློ་གྲོས་ལགས། ད་བཀྲ་ཤིས་ཤིག་ཞོག་དང་།” ཨ་ཁུ་སྦྱིན་
པས་གླེང་མོལ་མཚམས་བྱས་རྗེས། གླུ་པ་བློ་གྲོས་ལ་གླུ་ཞིག་བླངས་ནས་བཀྲ་ཤིས་
འཇོག་དགོས་གསུངས།
ཨ་ཁུ་བློ་གྲོས་ནི་གླུ་པ་མིང་ཅན་ཞིག་ཡིན་པ་དང་། ལྷ་མོ་ཚེ་རིང་གི་ཨ་
ཕ་ཡང་ཡིན་པས། གཅིག་ན་འབྲོང་སྟག་ཚོ་བ་གཉིས་མཐུན་ཞིང་འཆམས་པ་
དང་། གཉིས་ན་རང་གི་བུ་མོའི་གཉེན་དོན་ཡང་གྲུབ་སྟབས། ངོ་མ་བཀྲ་ཤིས་ཉིས་
བརྩེགས་རེད་བསམས་ནས། “བཀྲ་ཤིས་འཇོག འདི་ལྟར་འཇོག” ཟེར་ནས་
ངག་གི་སྒོ་མོ་ཆེས་ཆེར་ཕྱེས་པ་ནི་འདི་ལྟ་སྟེ།
“འོ་ཡེ། བཀྲ་ཤིས་འཇོག་ན་བཀྲ་ཤིས་འཇོག །
དེ་རིང་བཀྲ་ཤིས་ཉི་མ་རེད། །
བདེ་ལེགས་འབྱུང་བའི་དུས་ཚོད་རེད།།
བཀྲ་ཤིས་པའི་ཉིན་ལ་གླུ་ཞིག་ལེན།།
གླུ་བཀྲ་ཤིས་ཨ་སྔོན་དགུང་ལ་ལེན། །
* 44 ཉྩ



འབྲོང་སྟག་ཐང་།
གནམ་སྔོན་པོ་ཤེལ་གྱི་མེ་ལོང་ངོར། ། །
ཏང་སྲིད་ཇུས་ཁྲི་གདུགས་ཉི་མ་ཤར། །
ནང་མཐུན་སྒྲིལ་མེ་ཏོག་པད་མ་བཞད། །
ངས་ཡང་ཡང་བཞད་པའི་བཀྲ་ཤིས་འཇོག །
གླུ་བཀྲ་ཤིས་ལེན་ན་བཀྲ་ཤིས་ལེན། །
གླུ་བཀྲ་ཤིས་དོག་མོ་ས་ལ་ལེན། །
ས་དོག་མོ་འབྲོང་སྟག་སྤང་ཐང་ནས།།
སྐྱེས་ཕོ་མོའི་ཞེ་སེམས་གངས་ལས་དཀར། །
ནང་བརྩེ་དུངས་རྒྱུན་བཟང་ཆུ་ལས་རིང་།།
ཁྱིམ་གཅིག་ལ་འཛོམས་པའི་བཀྲ་ཤིས་འཇོག །
ཡང་འདིར་ཚོགས་ཁྲོམ་གྱི་གྲལ་མགོ་ན།།
སྐུ་བརྗིད་ལ་ངུར་སྨྲིག་ན་བཟའ་གསོལ། །
གསུང་དྲི་མེད་གཏམ་གྱི་བདུད་རྩི་བསྩལ། །
ཐུགས་སྙིང་རྗེ་ཅན་གྱི་དགེ་བཤེས་བཞུགས། །
ངས་ཡང་ཡང་བཞུགས་པའི་བཀྲ་ཤིས་འཇོག །
དེ་ནས་འདིར་ཚོགས་གྲལ་དབུས་ན།།
གོས་ཨ་འཇམ་ཚ་རུ་ལུས་ལ་མནབས། །
ཐུགས་སྒམ་ཞིང་སྨྲ་བ་ཉུང་ན་ཡང་།།
ཅུ། 245



ཀྲུང་གོའི་བོད་ཀྱི་དེང་རབས་པཚོལ་རིག་གཅེས་བཏུས།
འབངས་སྐྱིད་སྡུག་བསམ་པའི་ཧྲུའུ་ཅི་བཞུགས། །
ངས་ཡང་ཡང་བཞུགས་པའི་བཀྲ་ཤིས་འཇོག །
ཕ་ཨ་ཁུའི་སྐུ་ཚེ་རིང་དང་གཅིག །
ནང་ན་ཟླའི་སྐུ་ལུས་བདེ་དང་གཉིས། །
ཁ་ཇ་ཆང་འཛོམས་ལ་མོད་དང་གསུམ། །
གླུ་དེ་གསུམ་འཛོམས་པའི་བཀྲ་ཤིས་འཇོག།
ཡུལ་བདེ་ཞིང་སྐྱིད་པའི་བཀྲ་ཤིས་ཤོག །
མི་འགྲིག་ཅིང་མཐུན་པའི་བཀྲ་ཤིས་ཤོག།
ཕྱུགས་དར་ཞིང་རྒྱས་པའི་བཀྲ་ཤིས་ཤོག །
སྐྱིད་འཚོ་བ་རྟག་པའི་བཀྲ་ཤིས་ཤོག །
ང་གླུ་པའི་གླུ་ལ་བཀྲ་ཤིས་ཤོག །”
ཨ་ཁུ་བློ་གྲོས་ཀྱིས་གླུ་བླངས་ཚར་རྗེས། ཚང་མས་དཀའ་ཐུབ་རྒྱལ་ལ་
གསོལ་ཆང་དྲངས་པ་དང་། མགྲིན་གཅིག་ཏུ་ཧྲུའུ་ཅི་ལ་གླུ་ཞིག་ལེན་དགོས་པའི་
སྐུལ་མ་བྱས། ཁོས་གླུ་ཚིག་ལ་འདང་རྒྱག་བཞིན་པའི་སྐབས་སུ། གཞོན་ནུ་ཕོ་མོ་
ཚོ་ཚོགས་པའི་ཕྱོགས་དེ་ནས་རི་གླུ་སྙན་མོ་ཞིག་གྲགས་འོངས།
“དགུང་ཉི་མ་ཚང་ནས་འཆར་དུས་སུ། །
ཞོགས་སྐྱ་རེངས་སྔོན་གྱི་བསུ་བ་རེད།།
སྤྲིན་དཀར་པོ་གཞུག་གི་སྐྱེལ་མ་རེད། །
* 45



འབྲོང་སྟག་ཐང་།
འདི་བསུ་སྐྱེལ་གཉིས་ཀ་འཛོམས་ས་ནས། །
དགུང་ཉི་མའི་འཆར་ལམ་ཇེ་ཡངས་རེད།།
རྫིང་ཆུ་ལས་སྐྱེས་པའི་པད་མ་ངས། །
བློ་གཏོད་ས་ཁྲི་གདུགས་ཉི་མ་ཡིན།།
རོགས་ངེད་གཉིས་སྡེ་ནས་ཡོང་དུས་སུ། །
ནང་ན་ཟླ་སྔོན་གྱི་བསུ་བ་རེད། །
ཡུལ་ཕ་མ་གཞུག་གི་སྐྱེལ་མ་རེད། །
འདི་བསུ་སྐྱེལ་གཉིས་ཀ་འཛོམས་ས་ནས། །
རོགས་ངེད་གཉིས་སྣང་བ་ཇེ་མཐུན་རེད།།
གཞུང་ཞེ་རྩིས་ཅན་གྱི་བུ་མོ་ངས། །
བློ་གཏོད་ས་དགའ་ལོ་སྐལ་བཟང་ཡིན། །”
འོ། དེ་ནི་ལྷ་མོ་ཚེ་རིང་གི་སྐད་རེད། བདེ་མོའི་ངག་ལས་བྱུང་བའི་
སེམས་ཀྱི་ཚིག་དེ་དག་ལས་རྩྭ་ཐང་གི་གཞོན་ནུ་རྣམས་ཀྱི་ངང་རྒྱུད་བལ་ལས་
འཇམ་ཞིང་། གཞུང་རྒྱུད་མདའ་ལས་དྲང་བའི་གཤིས་ཀ་དེ་བཅོས་མིན་དུ་
མཚོན་པ་དང་། མ་འོངས་པའི་འདུན་པ་དང་འཚོ་བ་གསར་བའི་བདེ་སྐྱིད་ལ་
ཞེན་པའི་རྩྭ་ཐང་གི་བུ་བུ་མོ་རྣམས་ནི་འདི་ལྟར་ཡིད་དུ་འོང་བ་ཞིག་རེད།
སྐབས་དེར། དཀའ་ཐུབ་རྒྱལ་གྱིས་ཀྱང་རང་གི་སྤྲོ་སེམས་དང་དགའ་སྣང་
གནོན་མ་ཐུབ་པར་བཀྲ་ཤིས་ཀྱི་གླུ་ཆུང་འདི་ལྟ་བུ་ཞིག་ངག་ལས་ཤོར་སོང་།
༄༅ 247 ཉྩ



༩ ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
“གནམ་སྔོན་པོ་བང་རིམ་དགུ་བརྩེགས་ནས། །
སྤྲིན་དཀར་པོའི་འདབ་མ་འཇོ་ལོ་ལོ། །
ཆར་དངོས་གྲུབ་འབབ་པའི་བཀྲ་ཤིས་ཤོག །
ས་དོག་མོ་འབྲོང་སྟག་ཐང་ཆེན་ནས། །
རྟ་ནོར་ལུག་ཁྱུ་ཚོགས་ཐ་ར་ར། །
ཡུལ་འབྱོར་ཕྱུག་ལྡན་པའི་བཀྲ་ཤིས་ཤོག །
སྟག་དམར་ཡགས་ཐང་ཆེན་གོང་མ་ནས།།
རྒན་ལོ་ལོན་དགོད་སྒྲ་ལྷང་ལྷང་ལྷང་།།
སྐུ་ཚེ་ཐག་རིང་བའི་བཀྲ་ཤིས་ཤོག །
འབྲོང་རུ་དམར་ཐང་ཆེན་ཞོལ་མ་ནས། །
བུ་བུ་མོའི་གླུ་སྐད་སིང་སིང་སིང་།།
ནང་མཐུན་སྒྲིལ་ཡོང་བའི་བཀྲ་ཤིས་ཤོག །
སྤྱིར་གནམ་འོག་འདི་ལ་བཀྲ་ཤིས་ཤོག །
སྒོས་འབྲོང་སྟག་ཐང་ལ་བཀྲ་ཤིས་ཤོག །
ཕྱི་སྡེ་བ་སྟོབས་འབྱོར་ལྡན་པར་ཤོག །
ནང་ཁྱིམ་ཚང་ལོངས་སྤྱོད་རྒྱས་པར་ཤོག །
སྐྱེས་ཕོ་མོ་མཛའ་ཞིང་མཐུན་པར་ཤོག །
ཅན་བཞི་པོ་མངོན་དུ་འགྱུར་བར་ཤོག །”
བཀྲ་ཤིས་པའི་གླུ་སྐད་དེ། བཀྲ་ཤིས་པའི་ནམ་མཁའ་དང་། བཀྲ་ཤིས་པའི་
ས་གཞི། བཀྲ་ཤིས་པའི་མི་རྣམས་ཀྱི་སེམས་གཏིང་ལ་ཁྱབ་པ་དང་། ལུང་གསུམ་
43 ཉྩ



འཕྲེང་སྡུག་ཐང་།
ན
གྱི་མདོ་ནས་བྲག་ཅ་འཁྱུག་ཅིང་འདུག །
འབྲོང་སྟག་ཐང་ལ་བཀྲ་ཤིས་པའི་མཚན་མ་མངོན་སུམ་དུ་ཤར་འདུག
1980ལོའི་ཟླ10པའི་ཚེས12ཉིན་པེ་ཅིན་ནས།
(1981ལོའི《སྦྲང་ཆར》དེབ་དང་པོ་ལས་བདམས)
© 249 ཉྩ



ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
སྤྲུལ་སྐུ་
དོན་གྲུབ་རྒྱལ།
གཅིག
ཨ་ཁུ་ཉི་མ་ནམ་རྒྱུན་དང་འདྲ་བར་ཁང་བའི་ཁྱམས་ན་བལ་གདན་
དཀར་པོ་ཞིག་གི་སྟེང་དུ་སྐྱིལ་ཀྲུང་བཅས་ཏེ་མ་ཎི་འདོན་བཞིན་འདུག ཙན་
དན་གྱི་ཕྲེང་བ་གཡུ་ཡི་མདོ་འཛིན་ཅན་ཞིག་ལག་གཡོན་མའི་གོང་མཛུབ་དང་
དཀྱིལ་མཛུབ་བར་དུ་བཟུང་སྟེ་མཐེ་བོང་གིས་ཕྲེང་རྡོག་རེ་རེ་བཞིན་ཉུག་ཙམ་
ཉུག་ཙམ་བྱས་ཏེ་བགྲང་བའི་མོད་ལ། ཁ་ནས “ཨོཾ་མ་ཎི་པད་མེ་ཧཱུྃ” ཞེས་ཡིག་
འབྲུ་དྲུག་གསལ་བོར་འདོན་པ་དང་། དེ་ནས “ཨུམ་ཨུམ” ཞེས་སྒྲ་སྣ་ཁུང་དུ་
འདྲེན་པ་ལས་ཚིག་གི་འབྲུ་མི་གསལ་ཡང་། མཐེ་བོང་གིས་ཕྲེང་རྡོག་བགྲང་
ཚུལ་ལ་བལྟས་ན་ཨུམ་སྒྲ་རེའི་ནང་དུའང་མ་ཎི་ཡིག་དྲུག་རེ་འདུས་ཡོད་པ་ཤེས་
ཐུབ། སྐབས་རེར་ཁོས་ལོབས་ཕྱོགས་ཀྱིས་མིག་གཉིས་ཀ་བཙུམས་ཤིང་། ལག་
པ་གཉིས་དང་གར་ཐལ་མོ་སྦྱར་ཏེ “དཀོན་མཆོག་གསུམ་པོས་མཁྱེན” ཞེས་
གསོལ་བ་རེ་འདེབས་ལ། དེ་དུས་ཁོའི་གདོང་གི་གཉེར་མ་རྣམས་ཕྱོགས་གཅིག་
ཏུ་བསྡུས་ཏེ་རི་མོ་ཤ་ཤུར་དུ་ཤར་ཡོང་བ་མཐོང་ཐུབ། གཞོན་སོ་དཀར་གྱི་ལང་ཚོ་
ཡལ་ནས་རྒས་མགོ་དཀར་གྱི་ནམ་ཙ་ལ་ཐུག་པའི་རྒད་པོ་འདི་རང་བཞིན་གྱིས་
% O5O



འབྲོང་སྟག་ཐང་།
མི་དྲང་མོ་ཉག་ཕྲན་མདའ་འདྲ་བ་ཞིག་ཡིན་ལ། མི་ཆེ་ཆུང་སུས་བཤད་ཀྱང་
ཐམས་ཅད་བདེན་དུ་རློམ་པ་ཞིག་ཡིན། ཨ་ཁུ་ཉི་མ་ལོ་བཅུའི་ཐོག་ཏུ་ཆོས་སྒོར་
འགྲིམས་ནས་བན་དེ་བྱས་མྱོང་། ཁོང་ནི་བློ་རིག་པ་རྣོ་རྒྱུ་མེད་ན་ཡང་། བླ་མའི་
བཀའ་ལ་འགལ་བའི་གཏམ་དང་སྦྱོར་བ་མེད་ཅིང་། སྡོམ་ཁྲིམས་རྣམས་ཀྱང་
ལེགས་པར་སྲུང་ཐུབ་པས་བླ་མའི་ཐུགས་ཀྱི་བན་དེ་མདངས་ཅན་ཞིག་རེད། ཕོ་
ལོ་དྲུག་གསུམ་བཅོ་བརྒྱད་དུ་སོན་པའི་ལོ་དེར། ཨ་ཁུ་ཉི་མའི་ཨ་ཕ་ནད་ཀྱིས་
མནར་ཏེ་འཇིག་རྟེན་མི་ཡུལ་དང་བྲལ་སོང་། ཁྱིམ་ན་ཨ་མ་གཅིག་པུ་ལས་མེད་
པའི་ཕྱིར། ཨ་མས་ཀྱང་བླ་མ་ལ་དགོངས་པ་ཞུས་པ་བཞིན་གནང་སྟབས། ཨ་ཁུ་
ཉི་མས་རབ་བྱུང་གི་ཚུལ་དོར་ནས་འཇིག་རྟེན་གྱི་ཁྱིམ་ཐབ་འཛིན་དགོས་བྱུང་།
ཁོང་ནི་མི་ཚེགས་ཡང་ཞིག་ཡིན་པའི་ཁར། ཆུང་མ་ལྷ་མོ་ཡང་འཇིག་རྟེན་གྱི་བྱ་
བ་ལ་ཤིན་ཏུ་མཁས་པས། ཁྱིམ་ཚང་ཤིན་ཏུ་ཕྱུག་པོ་ཞིག་མ་འཁྱོངས་ཀྱང་ཁ་ལ་ཟ་
རྒྱུ་དང་རྒྱབ་ལ་གོན་རྒྱུར་སྡུག་མི་དགོས་པ་ཞིག་བྱུང་། ཡིན་ན་ཡང་། འཇིག་རྟེན་
གྱི་གཏམ་དཔེ་ལ། འཆི་བ་ནམ་ཡོང་ཆ་མེད་ཡིན་ཟེར་བའི་དཔེ་ལྟར། ཡུན་རིང་
མ་འགོར་བར་ཨ་མ་ལ་གློ་བུར་དུ་ནད་དྲག་པོ་ཞིག་བྱུང་སྟེ་སྨན་བཅོས་དང་སྐུ་
རིམ་གང་གིས་ཀྱང་བཟློག་མ་ནུས་པར་ཚེ་ལས་འདས་སོང་།
ཕ་མ་གཉིས་ཚེ་ལས་འདས་པའི་སྡུག་བསྔལ་ཆེ་ན་ཡང་། ཨ་ཁུ་ཉི་མ་ནི་
བླ་ཕ་ལ་འདྲི་མི་དགོས་པ་དང་བྲོ་མ་ལ་སློང་མི་དགོས་པའི་གསར་བུ་ཞིག་ཡིན་
པས། བུ་རང་ཉིད་ཤང་ན་ཤང་ལང་འདོགས་ཆོག་ཆོག་ཡིན། ལྷ་མོ་ལ་བུ་ཚེ་རིང་
དང་བུ་མོ་སྒྲོལ་མ་གཉིས་སྐྱེས་ཤིང་། ནར་སོན་ནས་བུ་ཚེ་རིང་ལ་མནའ་མ་
ལྕགས་མོ་བྱམས་བླངས་ཏེ་ཕ་གཞིས་སྐྱོང་བར་བཞག་པ་དང་། བུ་མོ་ནི་གནས་
ལ་འགྲོ་དགོས་པ་འཇིག་རྟེན་གྱི་དཔེ་ཡིན་པས་སྡེ་བ་གཞན་ཞིག་ལ་མནའ་མར་
༄༅ 057 རྒྱུ



ཀྲུང་གོའི་བོད་ཀྱི་དེང་རབས་པ་ལ་རིག་གཅེས་བཏུས།
བརྫངས། དེ་ལྟར་ཕ་མ་གཉིས་ཀྱི་བསམ་དོན་གྲུབ་ནའང་། ཞེ་ཐོགས་ས་ཞིག་
ཡོད་པ་ནི་མནའ་མ་རེད། མནའ་མ་ལྕགས་མོ་བྱམས་ཀྱང་བཙོག་གི་ཟེར་བ་ཁ་
དགྲ་ལ་སྒྱུར། གནས་སྒོར་འགྲིམས་པ་ནས་བཟུང་། ཨ་མྱེས་དང་ཨ་ནེ་གཉིས་
མགོ་ཡི་ཞྭ་བཀུར་བཀུར་བྱས་ཏེ་ཁ་མ་ཉན་ས་དང་ཚིག་མ་བརྩིས་ས་ཞིག་གང་
ན་ཡོད། ཕྱི་སྡེ་བའི་ལས་ཀའི་ཕྱོགས་ནས་ཡིན་ནའང་འདྲ། ནང་ཁྱིམ་གྱི་བདག་
གཉེར་ཐད་ནས་ཡིན་ནའང་འདྲ། སྐྱེས་ཕོ་མོ་ཐམས་ཅད་ཀྱིས་ཡི་རང་མི་འབུལ་
བ་སུ་ཞིག་ཡོད། ཚེ་རིང་དང་ལྕགས་མོ་བྱམས་གཉིས་ནི་སྤྱིར་ཕ་མས་མགོ་སྦྲེལ་
བ་ཡིན་ཀྱང་ཁ་བཟའ་ཚང་ཡང་མི་མཐུན་རྒྱུ་མེད། ལྷག་པར་དུ་བུ་རྡོ་རྗེ་སྐྱེས་པ་
ནས་བཟུང་། ཁོ་གཉིས་ཀྱི་བརྩེ་དུངས་ཀྱང་ཇེ་ཟབ་ཏུ་གྱུར་པ་དང་། ངོ་མ་གཅིག་
གིས་མི་ཟ་ན་གཅིག་གིས་མི་འཐུང་བའི་བཟའ་ཚང་མདངས་ཅན་གཉིས་རེད།
ཡིན་ན་ཡང་། ལྕགས་མོ་བྱམས་ནི་བཤད་རྒྱུ་དང་གསང་རྒྱུ་མི་ཤེས་ལ། ཐ་ན་
ཁྱིམ་ཚང་གི་ནང་གཏམ་ཞིག་ཡིན་ནའང་ཐམས་ཅད་ལ་འུར་ཏེ་བཤད་པ་ཞིག་
ཡིན་པས། ཨ་མྱེས་ཉི་མས “ཁྱོད་མི་བསམ་ཤེས་ཤིག་གིས་རང་གི་ཁ་ལ་བདག་
བྱེད་མི་ཐུབ་རྒྱུ་ཅི་ཡོད” ཟེར་ནས་ཁ་ཚེགས་རེ་གཏོང་བ་ཡིན་མོད། འོན་ཀྱང་
ཚེ་རིང་གིས “ནར་ནར་ལྕེ་ལ་བདག་པོ་མ་བརྒྱབ་ན། རིལ་རིལ་མགོ་ལ་ཨོ་
བརྒྱལ་བཟོ་ལེ་ཆེ” ཞེས་སྡང་སྡུག་འདྲ་བསྟན་ན། ཨ་ཁུ་ཉི་མ་ཁ་སྤོ(ཁོང་ཁྲོ》ཁ་
ནས་ལངས་ཤིང་ཞེ་སྤོ་གཏིང་ནས་ལངས་ཏེ “ཁྱོད་ཀྱིས་ངའི་མནའ་མ་ལ་ལག་
ཅིག་འགུལ་རྒྱུ་ཟེར་ན། ང་དེ་རིང་ཉི་མ་ཀན” ཟེར་ནས་མནའ་མའི་རྒྱབ་རྩ་
གནོན་པ་ཞིག་ཡིན།
ཨ་ནེ་ལྷ་མོ་ནི་རང་བཞིན་གྱིས་ངང་རྒྱུད་བཟང་ཞིང་། མི་ཆེ་ཆུང་ཀུན་ལ་
འཛུམ་གྱིས་བསུ་བ་ལས་ཚིག་རྩུབ་མོ་ཞིག་བཤད་པའི་དཔེ་དང་ཞལ་ནག་ནག་
# 252 རྒྱུ



འབྲིང་བདག་ཐང་། རྒྱུ
ཅིག་སྟོན་པའི་སྲོལ་གཏན་ནས་མེད། ཕ་བུ་མནའ་མ་ཚོའི་བར་ལ་ཚིག་རྩོད་འདྲ་
བྱུང་ན་ཡང་། གད་མོ་རེ་བགད་དེ་སྡོད་པ་ལས་ཁ་ཡ་མི་བྱེད་ཅིང་། སྐབས་རེར་
ཨ་ཁུ་ཉི་མས་མནའ་མ་ལ་ཁ་ཚེགས་རེ་བྱེད་དུས། ཁོ་མོ་འཛུམ་དམུལ་དམུལ་གྱི་
ངང་ནས “རྒད་པོ་ཁྱོད་ལོ་རྒས་ཀྱིན་ཁ་ཇེ་ངན་རེད། ཨ་མྱེས་ཞིག་གིས་མནའ་མ་
ལ་ཁ་ཚེགས་བྱེད་མཁན་ཁྱོད་མིན་པ་སུ་ཡོད” ཟེར་ནས་མཚང་རེ་འདུ་བ་ཡིན།
ཨ་ཁུ་ཉི་མས་ཀྱང་གཏམ་དེ་བདེན་དུ་གོ་ནས་རེ་ཞིག་གཉོམ་འགྲོ་མོད། འོན་ཀྱང་
ལྕགས་མོ་བྱམས་ཀྱིས་རང་གི་ཁ་ལ་བདག་བྱེད་མི་ཐུབ་པས། ཨ་ཁུ་ཉི་མ་ཡང་འུ་
ཐུག་སྟེ། “ངའི་ཁ་ཤག་ཤག་པོ་འདི་དང་མནའ་མའི་ལྕེ་ནར་ནར་པོ་དེ་གཉིས་ལ་
བཅོས་ཐབས་མི་འདུག” ཟེར།
ཨ་ཁུ་ཉི་མས་མ་ཎི་འདོན་ཞོར་དུ་སེམས་མི་ཁོམ་པར་འདས་པའི་དོན་
རྣམས་དྲན་གསོ་བྱེད་བཞིན་ཁྱམས་ན་ཉི་མར་སྲོ་ཞིང་འདུག་ལ། ངལ་རྩོལ་གྱི་
སྟོབས་ཤུགས་ཉམས་པའི་ཉིན་མོ་དེ་ནས་བཟུང་། དབྱར་དགུན་སྟོན་དཔྱིད་གང་
ཡིན་ཀྱང་། ཉི་མ་དྲོ་ན་ཁོང་ནི་རྒྱུན་པར་ཁྱམས་རར་བསྡད་ནས་ཉི་མར་བསྲོ་བ་
ཡིན་པས། མ་ཎི་དང་ཉི་མ་གཉིས་ནི་ཁོའི་འདུག་གྲོགས་བཟང་ཤོས་ཡིན་ཟེར། གློ་
བུར་དུ་སྐྱ་ཀ་ཁྲ་རིས་མ་ཞིག་གྱང་ཁར་བབས་ཏེ་ཅག་ཅག་ཅག་ཅེས་སྐད་གསུམ་
བརྒྱབ་པ་ལ། ཨ་ཁུ་ཉི་མའི་སེམས་ལ། སྐྱ་ཀ་གྲགས་ན་མགྲོན་པོ་སླེབས་པའི་སྔ་
ལྟས་ཡིན་ཟེར་ཡང་། དགོང་ཕྱི་དྲོ་ཞིག་ལ་མགྲོན་པོ་སུ་ཡོང་སྙམ། དེ་ནས་འདང་
ཞིག་བརྒྱབ་པ་ན། འོ། ཚེ་རིང་སྐུ་འབུམ་ལ་སོང་ནས་ཉིན་བཅུ་ལྷག་འགོར་སོང་
བས། ཕལ་ཆེར་ཁོ་ཕྱིར་སླེབས་པ་འདྲ་བསམས་ཏེ་རྒྱལ་སྒོ་ཁར་བལྟ་རུ་སོང་།
སྡེ་འདབས་ཀྱི་ཞིང་ནང་དུ་ལོ་ཏོག་སྔོ་ལྗང་ལྗང་དུ་ཡོད་པ་དང་། དབྱར་
གསུམ་རླུང་གིས་བསྐྱོད་པའི་ཚེ་ན་དེ་ནི་རྒྱ་མཚོ་སྔོན་མོར་རླབས་ཀྱི་གཉེར་མ་
ཨུ 253



ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
གཡོ་བ་དང་འདྲ་ཞིང་། ཐག་རིང་གི་རི་བོའི་ངོས་སུ་ལྗོན་ཤིང་གིས་ཁེངས་ལ། ཉི་
མ་ནི་ནུབ་རིའི་ཕང་བར་སྔས་ཏེ་མནལ་དུ་གཟིམ་ལ་ཉེ། དབྱར་གསུམ་གྱི་ཕྱི་དྲོའི་
ཡུལ་ལྗོངས་མཛེས་ཤིང་ལྟ་ན་སྡུག་མོད། འོན་ཀྱང་། ཨ་ཁུ་ཉི་མའི་མིག་གི་ནུས་
པའང་ལུས་སྟོབས་ཉམས་པ་དང་བསྟུན་ནས་ཇེ་ཞན་དུ་གྱུར་འདུག་པས། ས་ཐག་
རིང་གི་ཡུལ་ལྗོངས་དེ་ག་ལ་མཐོང་ཐུབ། སྡེ་འདབས་ཀྱི་རྐང་ལམ་ཕྲ་མོའི་ཐོག་
ན་ནག་ཡོར་ཡོར་གྱི་གྲིབ་མ་གཉིས་ཡོད་པ་ལས་ཅི་ཡང་མ་རིག སྐབས་དེར། རྡོ་
རྗེ་སློབ་གྲྭ་གྲོལ་ནས་ཁྱིམ་དུ་ལོག་པ་དང་། ཁོས་ཨ་ཕ་ཕྱིར་ཕེབས་པ་མཐོང་ནས།
དཔེ་ཁུག་འཕྲེད་དུ་ཁུར་ཏེ “ ཨ་ཕ་ཐོན་ཐལ” ཞེས་ཟློ་བཞིན་གནམ་ལྡིང་ས་ལྡིང་
གིས་ཚེ་རིང་གི་སྡུན་བསུ་བར་བརྒྱུགས་སོང་།
ཨ་ཁུ་ཉི་མས་ཚ་བོས་སྐད་འདོན་པ་ཐོས་མ་ཐག མིག་ལག་པས་འབྱིད་
འབྱིད་ཙམ་བྱས་པ་དང་། དེའི་མུ་ལ་ཡར་ལངས་ཏེ་ལག་པས་ཐོད་པར་བཀབ་སྟེ་
བལྟས་པ་ན། ངོ་མ། ཚེ་རིང་ཕྱིར་ལོག་པ་དང་། ད་དུང་མི་རྒྱ་ལྭ་གྱོན་པ་འདྲ་བ་
ཞིག་ཀྱང་གྲོགས་སུ་ཡོད་པ་མཐོང་། དེ་ནས་ཁོ་ཕྱིར་ལྷས་སུ་ལོག་སྟེ། “ལྷ་མོ། ཇ་
སྐོལ་དང་། འགྲུལ་བ་ཐོན་ཐལ” ཞེས་ཟེར།
གཉིས།
ཨ་ཁུ་ཉི་མ་ནི་མི་ཆེ་ཆུང་སུས་བཤད་ཀྱང་ཡིད་ཆེས་པའི་མི་ཞིག་ཡིན་
མོད། འོན་ཀྱང་ལྷ་མེད་སྨྲ་བའི་ལྟ་བ་དྲིལ་བསྒྲགས་བྱེད་པ་ལ་གཏན་ནས་ཡིད་
མི་ཆེས། རྨོངས་དད་ཀྱི་བསམ་བློའི་བག་ཆགས་དེ་འདྲ་མེད་མཁན་ཚོས་སྐབས་
རེར་ཁོང་ལ་ལྷ་མེད་ཚུལ་དང་འདྲེ་མེད་ཚུལ་གྱི་སློབ་གསོ་རེ་བཏང་ན། ཨ་ཁུ་
* 154 ཕྱོགས་



འབྲིང་སྡུག་ཐང་། རྒྱུ
ཉི་མ་ཐུགས་ཁྲོས་ཏེ “བསོད་ཟད་ལོག་ལྟ་ཅན་ཁྱོད” ཟེར་ནས་སྡིགས་མོ་བྱེད་པ་
དང་། བྱིས་པ་ཚོས་ཁོང་ལ་ལྷ་འདྲེ་ཡོད་མེད་ཀྱི་གཏམ་ལྟ་བུ་འདྲི་ཐེངས་རེར། ཨ་
ཁུ་ཉི་མས་ལྷ་ཡོད་ཚུལ་དང་འདྲེ་ལ་སྐྲག་མི་དགོས་ཚུལ་བཤད་པར་མ་ཟད། ད་
དུང་ཟངས་སྐུ་ཆུང་ཆུང་ཞིག་བླངས་ཏེ “ལྷ་ཟེར་བ་དེ་འདི་ཡིན” ཟེར། གང་
ལྟར་ཀྱང་དངོས་གཙོ་རིང་ལུགས་ཀྱི་ལྟ་བ་དེ་ཁོང་ལ་དྲིལ་བསྒྲགས་བྱེད་པ་ནི་
སྤྱང་ཀིའི་རྣ་བར་ཆོས་བཤད་པ་དང་འདྲ། ལོ་ངོ་དྲུག་ཅུ་ལྷག་གི་རིང་ལ། དཀོན་
མཆོག་གསུམ་པོ་ཁོང་གི་སྙིང་དབུས་སུ་བསྒོམས་ཤིང་། བླ་མ་སྤྲུལ་སྐུ་མགོ་ཡི་ཞྭ་
ལྟར་བཀུར་ཏེ་ཁ་ཏོན་དང་མཆོད་མེ་ནི་ཐུན་གཅིག་ལའང་ཆག་མ་མྱོང་། ་
ད་ཅི་ཚེ་རིང་གིས་འགྲུལ་བ་དེ་ནི་བླ་མ་ཆེ་གེ་མོ་ཞིག་གི་སྤྲུལ་སྐུ་རེད་ཟེར་
བ་ཐོས་ནས་། ཨ་ཁུ་ཉི་མ་སེམས་བསམ་པའི་གཏིང་ནས་དད་པ་སྐྱེས་པ་དང་། བླ་
མའི་སྤྲུལ་སྐུ་རང་ཁྱིམ་དུ་ཕེབས་པ་འདི་ནི་རང་གི་སྔོན་ལས་བཟང་བའི་རྟགས་
དང་། ཁྱིམ་ཚང་འདི་བསོད་ནམས་ཆེ་བའི་རྟགས་རེད་སྙམ་སྟེ་མིག་ལ་མཆི་མ་
འཁྲིགས་པའི་མོས་གུས་དང་ལུས་ལ་བ་སྤུ་གཡོ་བའི་བདེ་བ་བྱུང་། །
ནམ་རྒྱུན་དུ་ཁྱིམ་ཚང་འདིའི་ནང་དུ་ཨ་ཁུ་ཉི་མའི་གོང་ནས་འདུག་
མཁན་གཅིག་ཀྱང་མེད་མོད། འོན་ཀྱང་། དོ་དགོང་བླ་མའི་སྤྲུལ་སྐུ་ཕེབས་བྱུང་
བས་གྲལ་མགོ་ནས་བཞུགས་མཁན་ཡང་སྤྲུལ་སྐུ་ཡིན་པ་སྨོས་ཅི་དགོས། འགྲུལ་
བ་རྒྱ་ལྭ་གྱོན་པ་དེ་ཕར་བལྟས་ཚོད་ཀྱིས་ལོ་ཉི་ཤུ་རྩོ་ལྔ་རྩ་དྲུག་ཙམ་དུ་སྣང་ན་
ཡང་། ཁོས་བཤད་པ་ལྟར་ན་ལོ་སུམ་ཅུ་ལྷག་ཡིན་ཟེར། འགྲུལ་བ་འདི་གདོང་
སྒོར་ཞིང་ཤ་རྒྱགས་པ་དང་། སྣ་འབིག་ཅིང་མིག་ཆེ་བ་ཞིག་འདུག་པས་སྐུ་བསོད་
ཅན་ཞིག་མ་རེད་ཅེས་སུས་བཤད་ཐུབ། ཡིན་ནའང་ཤ་རྒྱགས་ཐལ་ཆེ་བའི་རྐྱེན་
ཡིན་ནམ། ཡང་ན་གནས་ཚུལ་གཞན་པ་ཅི་ཞིག་གི་རྐྱེན་ཡིན་པ་མི་ཤེས་ཀྱང་།
༄༅ 255 ཉྩ



ཀྲུང་གོའི་བོད་ཀྱི་དེང་རབས་ཚོ་པ་ཏིག་གཅེས་བཏུས།
སྐྱིལ་ཀྲུང་བྱས་ནས་འདུག་པ་ལ་གོམས་མེད་པ་འདྲ། ཁོང་སྐྱིལ་ཀྲུང་གི་ཚུལ་དུ་
བཞུགས་ཡོད་ན་ཡང་། ཞབས་གཉིས་ཨེན་ཙམ་ཡུད་ཙམ་ནས་བརྗེས་སྤོར་བྱེད་
པ་དང་། སྐབས་རེར་སོ་གཙིགས་པའི་རྣམ་འགྱུར་སྟོན་པ་ལ་བལྟས་ན། ཁོའི་པུས་
མོའི་ཚིགས་རྣམས་སྦྲིད་ཡོད་པ་ཤེས་ཐུབ།
དགོང་ཇ་བཏུངས་རྗེས། སྤྲུལ་སྐུ་དང་ཨ་ཁུ་ཉི་མ་གཉིས་ཚ་ཐབ་ཐོག་ཏུ་
བཞུགས་པ་དང་། ལྕགས་མོ་བྱམས་ཀྱིས་ཁོང་གཉིས་ལ་འོ་ཇ་དཀར་ཡོལ་གང་ ་
རེ་དྲངས། འོ་ཇ་འཐུང་ཞོར་དུ་ཁོ་ཚོས་ཕྱོགས་ཡར་མར་གྱི་ཁ་བརྡ་མང་བོ་བྱས་
པ་ལ། ཨ་ཁུ་ཉི་མ་བཟའ་ཚང་གང་བོས་སྔར་ཐོས་མ་མྱོང་བའི་གནས་ཚུལ་
མང་བོ་ཤེས་སོང་། ཡིན་ན་ཡང་། སྤྲུལ་སྐུ་འདིའི་གནས་ཚུལ་ཞིབ་མོ་མི་ཤེས་
ལ། གར་འགྲོ་འདིར་འདུག་གི་རྒྱུ་མཚན་ཡང་གསལ་བོར་མི་ཤེས་པས། ཨ་ཁུ་
ཉི་མས ་རིན་པོ་ཆེ་ཁྱེད་གང་ལ་ཕེབས། གང་དུ་བཞུགས་རྩིས་ལགས། ཕ་ཡུལ་
གང་ནས་ཡིན” ཞེས་དྲིས།
སྤྲུལ་སྐུ་དེ་དང་ཐོག་ཅུང་ཟད་ཧད་པར་གྱུར་པ་དང་། དེ་མ་ཐག་བློ་བདེ་
ཞིང་བག་ཕེབས་པའི་རྣམ་འགྱུར་ཅིག་བསྟན་ཅིང་། དེའི་མོད་ལ་རྒྱ་ལཱའི་
སྒྲོག་གུ་གོང་མ་གཉིས་བཀྲོལ་བ་ལ། ནང་འབྱར་སེར་པོ་གོང་བར་འཁྱུད་སྐུད་
འཐེན་པ་ཞིག་ཕྱིར་མངོན། ཁོ་ན་རེ། “ངས་འཇིག་རྟེན་གྱི་འཁོར་བ་བཙོན་
ར་ལྟ་བུར་མཐོང་ནས་ཞེ་ལོག་ཡི་མུག་པ་ཡིན་པས་གར་འགྲོ་འདིར་འདུག་ལ་
ངེས་པ་མེད། ལྷག་པར་དུ་སྙིགས་མའི་དུས་འདིར་ཆོས་པ་རྣམས་ཀྱི་ཆོས་སྐལ་
ཆད་པ་དང་། བླ་མ་རྣམས་ཀྱང་རང་དབང་ན་མི་འདུག དེ་བས་རྒྱལ་ཁམས་
ཕྱོགས་མེད་དུ་འགྲིམས་ནས་སྐལ་ལྡན་རྣམས་ལ་ཆོས་འབྲེལ་རེ་བཞག་པས་
དགའ། ངའི་སྐུ་གོང་མ་རྣམས་ཀྱང་རྒྱལ་ཁམས་འགྲིམས་པའི་དཀའ་ཐུབ་ཅན་
#
5
རྒྱུ



འབྲོང་སྟག་ཐང་། ལྷག
ཤ་སྟག་ཅིག་ཡིན་པས། གོང་མ་དམ་པ་རྣམས་ཀྱི་རྣམ་ཐར་སྐྱོང་རྒྱུ་བྱུང་ན་ངའི་
ཚེ་གང་གི་བདེ་སྐྱིད་ཀྱང་དེ་ཡིན། ཡིད་ལ་རེ་བའི་འབྲས་བུའང་ཞོར་དུ་སྨིན་པ་
ཡིན” ཞེས་གསུངས་པ་དང་། དེར་མཐུད་ནས་རིག་གནས་གསར་བརྗེའི་ནང་ལ་
ཆོས་དགོན་ཅི་ཙམ་བཤིགས་ཚུལ། གླེགས་བམ་ཅི་ཙམ་བསྲེགས་ཚུལ་ལ་སོགས་
པའི་སྐོར་རྒྱས་པར་གླེང་ཞིང་། མཇུག་ཏུ་སྤྲུལ་སྐུ་དེས་ཕྱག་གཉིས་ཐལ་མོ་སྦྱར་
ཏེ “འཁོར་བ་ཁབ་ཀྱི་རྩེ་མོ་ན། བདེ་བ་ནམ་ཡང་ཡོད་མ་ཡིན་ཟེར་བ་དེ་ཅིས་མ་
བདེན། དཀོན་མཆོག་གསུམ་པོས་མཁྱེན” ཞེས་གསུངས།
སྤྲུལ་སྐུས་གསུངས་པའི་ཚིག་དེ་དག་གིས་ཨ་ཁུ་ཉི་མ་ཚང་གི་བཟའ་ཚང་
གང་བོའི་སེམས་བཀུག་པ་དང་། ཁོ་ཚོ་ནི་དགོན་པའི་ནང་གི་སྐུ་རྟེན་རྣམས་དང་
འདྲ་བར་གྲག་འགུལ་ཅི་ཡང་མི་འདུག །
སྤྲུལ་སྐུ་འདི་གཞུང་དོན་ལ་གོ་བ་ཅི་འདྲ་ཡོད་པ་མི་ཤེས་ཀྱང་། སྟོད་དབུས་
གཙང་དང་སྨད་རྒྱ་ནག་གི་གནས་ཚུལ་མི་ཤེས་པ་གཅིག་ཀྱང་མི་འདུག ལྷག་
པར་དུ་བཀའ་བརྒྱུད་བླ་མ་རྣམས་ཀྱི་རྣམ་ཐར་ལ་བྱང་ཆ་ཆེ་བར་མངོན། ཏེ་ལོ་
པ་དང་། ནཱ་རོ་པ། མར་པ། མི་ལ་རས་པ། རས་ཆུང་རྡོ་རྗེ་གྲགས་པ།... བཀའ་
བརྒྱུད་བླ་མ་བགྲང་ལས་འདས་པ་ཞིག་གི་ངོ་མཚར་གྱི་མཛད་པ་སྣ་ཚོགས་
ཐོགས་མེད་དུ་གསུངས་པ་ལ་བལྟས་ན། སྤྲུལ་སྐུ་འདི་ནི་ཤེས་རྒྱ་ཆེ་ཞིང་བྱིན་
རླབས་ཅན་ཞིག་ཡིན་རྒྱུ་རེད། ཡིན་ནའང་། སྐབས་རེར་ཁོའི་གསུངས་ལ་ཡང་
སྔ་ཕྱི་གོ་ལྡོག་པ་ལྟ་བུའི་འགལ་བའང་འབྱུང་བ་སྟེ། མར་པས་མི་ལ་རས་པ་སློབ་
དཔོན་དུ་བསྟེན་ནས་ཕར་ཕྱིན་དང་དབུ་མ་སྦྱངས་ཚུལ། མི་ལ་རས་པས་རྗེ་
བཙུན་ཙོང་ཁ་པ་ཆེན་པོ་བསྟེན་ནས་ལམ་རིམ་སྦྱངས་ཚུལ་སོགས་གསུངས་པ་
དང་། ཁོང་རྣམ་པ་གསུམ་ནི་རྒྱལ་བ་ཡབ་སྲས་གསུམ་ཡིན་ཟེར། ཚིག་དེ་དག་
༄༅ 257



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
གིས་ཨ་ཁུ་ཉི་མའི་སེམས་ལ་དོགས་པ་རེ་བསླངས། དེའི་རྒྱུ་མཚན་ནི་ཨ་ཁུ་ཉི་
མས་ཏེ་ལོ་ནཱ་རོ་སོགས་ཀྱི་རྣམ་ཐར་མི་ཤེས་ལ། མི་ལ་རས་པའི་རྣམ་ཐར་ཡང་
མདོར་བསྡུས་ཙམ་ལས་མི་ཤེས་ཤིང་། དེའང་རྣ་ཐོས་ཙམ་ཡིན་མོད། འོན་ཀྱང་།
རྒྱལ་བ་ཡབ་སྲས་གསུམ་སུ་སུ་ཡིན་པ་གསལ་བོར་ཤེས་སྟབས། སྤྲུལ་སྐུ་ལ་ཚིག་
གཅིག་འདྲི་དགོས་བསམས་པའི་ཚེ། སྤྲུལ་སྐུས་ཀྱང་ཨ་ཁུ་ཉི་མའི་བསམ་ཚུལ་
ཤེས་པ་ལྟར། “འོ། ངས་བཤད་པའི་རྒྱལ་བ་ཡབ་སྲས་གསུམ་ནི་གསང་སྔགས་ཀྱི་
གཞུང་ལྟར་བཤད་པ་ཡིན། ཡོངས་གྲགས་སུ་རྗེ་བཙུན་ཆེན་པོ། སྙིགས་དུས་ཀྱི་
རྒྱལ་བ་གཉིས་པ་ཙོང་ཁ་པ་ཡབ་སྲས་གསུམ་ཡིན” ཟེར།
ཨ་ཁུ་ཉི་མས་ཧ་གོ་བའི་བརྡ་ལ་མགོ་བོ་ལྡེམ་ལྡེམ་བྱེད་བཞིན་དུ། སེམས་
ལ་འདི་སྙམ་དུ། ཡུན་རིང་འགྲོགས་ན་སངས་རྒྱས་སྐྱོན་ཡང་མཐོང་ཟེར་བ་
དེ་ཅིས་མ་བདེན། ཅུང་ཟད་མིན་ན་བླ་མ་ལ་དག་ཅིག་ཕུད་སོང་། ངས་གསང་
སྔགས་ཀྱི་གཞུང་ཕྲན་བུ་ཙམ་ཡང་མི་ཤེས་པར་ལོག་ལྟ་བྱེད་པ་འདི་ལས་ཉེས་པ་
ཆེ་བ་ཞིག་གང་ན་ཡོད་ཅེས་སྙམ་པ་དང་། སེམས་ནས་འགྱོད་བཤགས་བྱས།
ནམ་རྒྱུན་དུ་ཨ་ཁུ་ཉི་མས་དགོང་ལྟར་མཆོད་མེ་གཅིག་རེ་ལས་མི་སྒྲོན་
མོད། དོ་དགོང་སྤྲུལ་སྐུ་ཞིག་ཕེབས་བྱུང་བས་མཆོད་མེ་བདུན་བསྒྲོན་འདུག ཚ་
ཐབ་ལྷོ་ངོས་ཀྱི་ཆ་སྟེགས་གོང་མ་དེ་མཆོད་མེའི་འོད་ཀྱིས་གསལ་བ་དང་། འོད་
ཟེར་ལམ་ལམ་འཕྲོ་བའི་མཆོད་མེའི་རྒྱབ་ཏུ་ཤིང་སྒམ་ཆུང་ཆུང་ཞིག་བཞག་
འདུག ནམ་གུང་ལ་སླེབས་པས་རྡོ་རྗེ་ཨ་མའི་པང་དུ་གཉིད་ལ་ཤོར་ཏེ་སྡུར་བ་
འཐེན་ཞིང་འདུག་ལ། སྤྲུལ་སྐུའི་གདོང་ལའང་ཐང་ཆད་པའི་རྣམ་འགྱུར་ཅིག་
ཤར་འདུག་པས། གཉིད་ཉལ་བའི་དུས་སུ་སླེབས་པ་ཤེས་ཐུབ། སྐབས་དེར། སྤྲུལ་
སྐུས་འཁུར་ཁུག་གྲུ་བཞི་མ་ཞིག་གི་ནང་ནས་དེབ་སྣ་ཐུང་ཞིག་ཕྱིར་བླངས་ཏེ།
($ 253 རྒྱུ



འབྲོང་སྟག་ཐང་།
“དགའ་ལྡན་ལྷ་བརྒྱའི་མགོན་གྱི་ཐུགས་ཀ་ནས། །རབ་དཀར་ཞོ་གསར་སྤུངས་
འདྲའི་ཆུ་འཛིན་རྩེར། །ཆོས་ཀྱི་རྒྱལ་པོ་ཀུན་མཁྱེན་བློ་བཟང་གྲགས། །སྲས་དང་
བཅས་པ་གནས་འདིར་གཤེགས་སུ་གསོལ” ཞེས་བཀླགས་པ་དང་། ཨ་ཁུ་ཉི་
མས། “མནའ་མ། ད་སོང་ལ་རྡོ་རྗེ་སྙོལ་ཅིག ཚེ་རིང་། འུ་གཉིས་སྤྲུལ་སྐུ་ལ་ཉལ་
ས་བཅའ་རུ་འགྲོ། རྒན་མོ་ཁྱོད་ཀྱིས་དཀར་མེ་འཁྱེར་ཤོག” ཟེར།
སྤྲུལ་སྐུས་ཤོག་ལྷེ་རེ་རེ་བཞིན་ཕར་བསློགས་ནས་ཨུམ་ཨུམ་ཨུམ་ཞེས་ཁ་
ཏོན་འདོན་བཞིན་འདུག དཀར་མེ་འཁྱེར་སོང་ནའང་མཆོད་མེ་བདུན་པོ་འོད་
ལམ་ལམ་འབར་གྱིན་འདུག་པས་ཚ་ཐབ་ཐོག་ཤིན་ཏུ་གསལ་བོ་རེད། སྐབས་
དེར་སྤྲུལ་སྐུ་མྱུར་མོར་ཡར་ལངས་པ་དང་། ཁང་བའི་ནང་ཡར་ལྟ་མར་ལྟ་ཙམ་
བྱས་རྗེས། མཆོད་མེ་བསྒྲོན་ཡོད་པའི་ཆ་སྟེགས་ཀྱི་འགྲམ་དུ་སོང་ནས་ཤིང་སྒམ་
ཆུང་ཆུང་དེའི་ཁ་ཕྱེ་བ་དང་། ལག་ཉུལ་ཅིག་བྱས་མ་ཐག་དངོས་པོའམ་ཅི་ཞིག་
སེར་ལམ་མེར་གྱུར་པ་དང་། དེ་མ་ཐག་ཁོའི་ལག་པ་གཡས་པ་དེ་སྟོད་གོས་ཀྱི་
ཁུག་མའི་ནང་བཅུག་པ་དང་། དོགས་འཚབ་ཀྱི་ངང་ནས་ཁུག་མ་དེར་ཟུར་ལྟ་
ཅིག་བྱས་པའི་མོད་ལ། སླར་ཡང་ཨུམ་ཨུམ་ཨུམ་གྱི་སྒྲ་དེ་གྲག་པ་ཐོས་བྱུང་། །
ཨ་ཁུ་ཉི་མ་དང་ཚེ་རིང་སོགས་ཀྱིས་སྤྲུལ་སྐུ་ལ་ཉལ་ས་བཅོས་རྗེས་ཕྱིར་
ལོག་པ་དང་། ལྕགས་མོ་བྱམས་ཀྱིས་རྡོ་རྗེ་བསྙལ་ཟིན་ནས་སྒོར་འབུད་དུ་འགྲོ་
བ་དང་ཁྱམས་ནས་འཕྲད་སྐབས། ཨ་ཁུ་ཉི་མས “ཚེ་རིང་། རང་གི་ཁ་ལ་བདག་
ཐུབ་པར་གྱིས་ཤིག” ཟེར། ལྕགས་མོ་བྱམས་ཀྱི་སེམས་ལ་ཨ་མྱེས་ཀྱི་གཏམ་དེ་
ནི་བཤད་ས་བུ་མོ་དང་། ཕོག་ས་མནའ་མ་ཟེར་བའི་དཔེ་ལྟར། ཚེ་རིང་གི་མིང་
བོས་ཀྱང་རང་སྟེང་ལ་ཕོག་འདུག་སྙམ་ནས་དོགས་མི་བདེ་བའི་ངང་མགོ་བོ་
སྒྱུར་སོང་།
༄༅ 259 རྒྱུ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
གསུམ།
སLL
ལྕགས་མོ་བྱམས་བྱ་མགོ་མ་གྲགས་དུས་མལ་ལས་ལངས་ཤིང་། ཤུག་སེར་
སྐམ་པོ་ཞིག་ལ་འབར་ཞུན་སྒྲོན་ནས་མེ་ཁ་བཟུང་རྗེས། ཁྱིམ་ཕྱི་ནང་གཙང་མར་
ཕྱགས་པ་དང་། དེ་ནས་སྐྱུར་ཟོ་ལས་སྐྱུར་མ་ལན་པན་སྟེང་དུ་བླུགས་ཤིང་སྐྱ་ཕྱེ་
བསྣན་ནས་བརྫིས་པ་དང་། ཤིང་གི་བྲེ་ཆུང་གྲུ་བཞི་ཞིག་གི་ནང་དུ་བསྙལ་ཏེ་ཐབ་
གཉའ་ལ་བཞག ནམ་རྒྱུན་དུ་ཁྱིམ་ཚང་གི་ལས་ཀ་རྣམས་ཚར་རྒྱུ་རྫོགས་རྒྱུ་
མེད་པ་ཞིག་ཡིན་མོད། འོན་ཀྱང་། ད་ནངས་ལས་ཀ་ཐམས་ཅད་འགྲུབ་སླ་བའི་
སྣང་བ་ཞིག་ཤར་བྱུང་། ཁོ་མོ་ལོ་སུམ་ཅུ་ལ་སླེབས་ཀྱང་སྤྲུལ་སྐུ་ཞིག་རང་ཁྱིམ་དུ་
ཕེབས་པ་ནི་ཐེངས་དང་པོ་ཡིན། ཁོ་མོའི་སེམས་ལ་རང་ཉིད་ནི་མི་ལས་ཅན་ཞིག་
རེད་སྙམ། གནས་ལ་ཡོང་ནས་ཨ་ནེ་བཟང་པོ་ཞིག་དང་ཕྲད། མནའ་མ་ཞིག་ལ་
ཆ་མཚོན་ན་ཨ་ནེའི་སྡང་སྡུག་མྱོང་མི་དགོས་པ་འདི་ལས་སེམས་སྐྱིད་པ་ཞིག་
གང་ན་ཡོད། ཨ་མྱེས་ནས་ཁ་ཚེགས་རེ་བྱེད་ཀྱང་སེམས་དྲང་ཞིང་རང་ལའང་
འདང་ཆེ། ཁ་ཚེགས་བྱེད་པའི་རྒྱུ་མཚན་གཙོ་བོའང་རང་ཉིད་ལན་པ་ཡིན། ཁྱོ་
བོ་ཡང་རང་ལ་ཤ་ཚ་བས་ཚེ་གང་གི་གཏན་གྲོགས་བཟང་པོ་ཞིག་ལ་ཐུག དེ་ནས་
བུ་ཞིག་ཀྱང་སྐྱེས་ཏེ་བསམ་དོན་ཐམས་ཅད་གྲུབ། ད་ལྟ་སྤྲུལ་སྐུ་ཡང་རང་ཁྱིམ་
ན་བཞུགས་ཡོད་པས། ལས་མི་བཟང་ན་འདི་དག་ག་ལ་ཡོང་སྲིད། ཨ་མྱེས་ཀྱིས་
ཀྱང་སྤྲུལ་སྐུ་ལ་གུས་བཀུར་ཚད་མེད་བྱེད་ཀྱིན་འདུག་པས། ངས་ཀྱང་ཞབས་
ཏོག་ལེགས་པོར་སྒྲུབ་དགོས་བསམས། ཁྱིམ་ལས་རྣམས་ལེགས་པར་གྲུབ་རྗེས། ཆུ་
ཟོ་ཁུར་ནས་ཆུ་ལེན་དུ་སོང་།
#
50 རྒྱུ



འབྲིང་སྡུག་ཐང༌། ཕྱི་
ཤར་ཕྱོགས་ཀྱི་རི་རྩེ་ན་སྐྱ་རེངས་ཀྱི་འོད་མདངས་བཀྲ་བ་དང་། རི་ངོས་
ཀྱི་ལྗོན་ཤིང་རྣམས་ད་དུང་མག་མོག་ཏུ་གྱུར་ཏེ་འདུག ཞོགས་པའི་རླུང་གིས་
ལམ་འགྲམ་གྱི་ཞིང་ནང་གི་ལྗང་སྨྱུག་རྣམས་དལ་བུར་བསྐྱོད་པ་དང་། རི་སྡེའི་
མི་ཁྱིམ་རྣམས་ཀྱི་དུད་ཁུང་ལས་དུ་བ་སྔོ་ལྷོག་ལྷོག་འཕྱུར་གྱིན་ཡོད་པས། ཁྱིམ་
བདག་མ་རྣམས་སྔ་མོ་ནས་མལ་ལས་ལངས་ཏེ་ནངས་ཇ་སྐོལ་བཞིན་པ་ཤེས་ཐུབ།
ལྕགས་མོ་བྱམས་སྡེ་མགོར་སླེབས་པ་ན་རྣ་བའི་རྒྱབ་ཕྱོགས་ནས་བུ་མོ་གཞོན་ནུ་
མ་ཞིག་གིས་ཁོ་མོའི་མིང་འབོད་པ་ཐོས། འོ། བསམ་གཞིག་བྱེད་མི་དགོས་ཏེ། དེ་
ནི་ཁྱིམ་མཚེས་འབྲུག་མོ་རེད། །
འབྲུག་མོ་དང་ལྕགས་མོ་བྱམས་གཉིས་ནི་ཁ་ཁོག་པ་འདྲེས་ཤིང་གློ་རྒྱུ་མ་
འདྲེས་པའི་གྲོགས་མོ་ཡིན་པ་དང་། ས་གོམ་པ་གང་གི་ལམ་ལ་འགྲོ་ནའང་ལུས་
དང་གྲིབ་མ་འགྲོགས་པ་ལྟ་བུ་ཞིག་ཡིན་པས། སྡེ་བའི་སྐྱེས་ཕོ་མོ་རྣམས་ཀྱིས་ཁོ་
མོ་གཉིས་ལ “རྐང་རྐ་ལག་འབྲེལ་བའི་མཚེ་མ” ཞེས་འབོད།
“ད་ནངས་ཁྱོད་ཀྱིས་ང་ལ་སྐད་མི་གཏོང་བའི་རྒྱུ་མཚན་ཅི་ཡིན།”
འབྲུག་མོ་ལྕགས་མོ་བྱམས་ཀྱི་རྗེས་ཆོད་སྐབས་འཁང་ར་དང་བཅས་ཏེ་དེ་
ལྟར་བཤད།
“མདང་དགོང་མགྲོན་པོ་རྩ་ཆེན་ཞིག་སླེབས་བྱུང་བས། ད་ན་ངས་ཁྱོད་ལ་
བཤད་རྒྱུའང་བརྗེད་སོང་། ཨ་མའི་ནད་ཇེ་སྡུག་ལ་མ་སོང་ངམ།” ་
“ཇེ་སྡུག་ལ་སོང་མི་འདུག” འབྲུག་མོས་མགོ་བོ་གཡུག་གཡུག་བྱེད་
བཞིན་སེམས་ཕམ་པའི་རྣམ་འགྱུར་ཅིག་བསྟན་པ་དང་། དེ་ནས་ཡང་ཅི་ཞིག་
དྲན་པའི་ཚུལ་གྱིས “ཁྱེད་ཚང་གི་མགྲོན་པོ་རྩ་ཆེན་ཟེར་བ་དེ་སུ་རེད” ཅེས་
དྲིས།
༄༅ 267



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
དེར་ལྕགས་མོ་བྱམས་ཀྱིས་མདང་དགོང་ཨ་མྱེས་ཀྱིས་ཁ་ཚེགས་བྱས་པའི་
ཚིག་རྣམས་སེམས་གཏིང་ནས་བརྗེད་པར་གྱུར་ཏེ། མགྲོན་པོ་དེ་སྤྲུལ་སྐུ་ཞིག་
ཡིན་ཚུལ་དང་། མཁྱེན་རྒྱ་ཇི་ལྟར་ཆེ་ཚུལ། ཡོན་ཏན་ཅི་འདྲ་ཡོད་ཚུལ་སོགས་
དད་པ་དང་བཅས་ཏེ་སྒྲོ་བཏགས་ནས་ལབ་པ་དང་། འགྲོ་ཞོར་དང་བཤད་ཞོར།
བཤད་ཞོར་དུ་སྐད་མགོ་ཡང་ཇེ་མཐོ་ཇེ་མཐོ་ལ་སོང་བས། ཁོ་མོ་གཉིས་ཀྱི་རྗེས་
སུ་ཡོད་པའི་ཆུ་ལེན་མ་རྣམས་ཀྱིས་ཀྱང་ཐོས་སོང་། །
“ ཨ་མའི་ནད་ལ་སྐུ་རིམ་འདྲ་བཅོས་ན་བཟློག་ཐུབ་ལས་ཆེ།” དེ་ནི་
ལྕགས་མོ་བྱམས་ཀྱི་སྐད་རེད། ་ཕན་སྲིད་ཀྱང་སྤྲུལ་སྐུ་གདན་དྲངས་ན་ཕེབས་
ཐུབ་མིན་སུས་ཤེས།”
འབྲུག་མོའི་ཚིག་དེས་ལྕགས་མོ་བྱམས་ལ་གསལ་འདེབས་བྱས་པ་དང་
འདྲ་བར། མདང་དགོང་ཨ་མྱེས་ཀྱིས་ཁ་ལ་བདག་བྱོས་ཞེས་པའི་ཚིག་དེ་དབང་
མེད་དུ་ཡིད་ལ་འཁོར་བྱུང་། ཡིན་ན་ཡང་། ད་ནི་འཕྱིས་དྲགས་པས་འབྲུག་མོ་ལ་
གཏམ་འདི་གཞན་ལ་བཤད་མི་རུང་བའི་མནའ་སྐྱེལ་དུ་འཇུག་པ་ལས་བྱ་ཐབས་
ཅི་ཡང་མ་རྙེད། །
སྐབས་དེར། ཆུ་ལེན་མ་རྣམས་གཅིག་རྗེས་གཉིས་མཐུད་ཀྱིས་ཆུ་ཁར་
སླེབས་པ་དང་། ཁོ་མོ་ཚོས་ཆུ་བཅུ་ཞོར་དུ་འབྲུག་མོའི་ཨ་མ་ལ་སྙུན་འདྲི་རེ་བྱས་
རྗེས། རང་རང་སེམས་པ་མཐུན་ཕྱོགས་ཀྱིས་ལ་ལས་ཁྱིམ་ཚང་གི་ལས་ཀའི་སྐོར་
ཁ་བརྡ་བྱེད་པ་དང་། ལ་ལས་རང་གི་བུ་དང་བུ་མོ་རྣམས་སྙིང་རྗེ་ཚུལ་སོགས་
བཤད་ནས་ཁ་ཁོམ་གྱི་མི་འདུག ཕྱིར་ལོག་པའི་ལམ་དུ་འབྲུག་མོ་དང་ལྕགས་
མོ་བྱམས་གཉིས་མཉམ་དུ་ཡོད་ཀྱང་། སྔ་གཞུག་གཉིས་སུ་ཆུ་ལེན་མ་རེ་གཉིས་
ཡོད་པས་སྤྲུལ་སྐུའི་སྐོར་ལབ་གླེང་བྱེད་མ་ཐུབ། ལྕགས་མོ་བྱམས་ཀྱི་སེམས་ལ་
# 062 ༄༅
I
ཉྩ C2 རྒྱུ



འབྲོང་སྟག་ཐང་། ཨུ་
ཁྱིམ་ཚང་གི་ལས་ཀ་མང་བོ་ཞིག་དྲན་པ་དང་། ཁྱིམ་དུ་ལོག་རྗེས་ད་དུང་གོ་རེ་
འཇོག་དགོས་ལ། མཛོ་མོ་ཡང་བཞོ་དགོས། གོ་རེ་ཁོལ་མ་དང་འོ་ཇ་མངར་མོ་
ཞིག་བསྐོལ་ནས་སྤྲུལ་སྐུ་ལ་དྲངས་ན་ཚེ་ཕྱི་མའི་གྲོགས་སུ་འགྱུར་བ་ཁོ་ཐག་རེད།
སྐབས་དེར་ཁོ་མོའི་སེམས་ལ་འཆར་སྣང་སྣ་ཚོགས་ཀྱིས་ཁེངས་སོང་། འོ། དེས་
ག་ལ་ཚད། སང་ཉིན་ཁྱོ་བོ་ཚེ་རིང་རྫོང་ཐོག་ལ་ལམ་ལས་སུ་འགྲོ་དགོས་པས།
ད་དུང་ལམ་བྲོ་ཡང་གྲ་སྒྲིག་བྱེད་དགོས། ཨ་ཁ། ད་ནངས་རྩྭ་སྲེག་སྒྲོན༸རྒྱུའང་
བརྗེད་སོང་བས། ཉིན་གུང་མ་གཏོགས་བྲོ་ཚོས་རྒྱུ་མ་རེད། ལྕགས་མོ་བྱམས་ཀྱིས་
གོམ་པ་ཇེ་མགྱོགས་ལ་བཏང་ནས་ཁྱིམ་དུ་བསྙེགས་ཡོང་། ཆུ་ཁུར་ནས་རྒྱལ་སྒོ་
ཁར་སླེབས་པ་ན། སྤྲུལ་སྐུ་ཡང་དེ་ན་འགྲེང་སྟེ་བསྡད་ཡོད་པ་མཐོང་།
“ ཨ་ལགས། ཞོགས་སྔ་མོ་ནས་ལངས་ཏེ་ཅི་བྱེད། ང་མ་རུལ་མ་ཞིག་ཡིན་
པས་ཇ་ད་དུང་བསྐོལ་མེད།”
སྤྲུལ་སྐུ་འཛུམ་དམུལ་དམུལ་གྱི་ངང་ནས་བཞུགས་པ་ལས། ལན་ཅི་ཡང་
མི་འདེབས་ལ། མིག་གཉིས་ཀས་ལྕགས་མོ་བྱམས་ཀྱི་མགོ་ནས་མཇུག་བར་
ཞིབ་ལྟ་ཞིག་བྱས། འོ། ཁོ་མོ་ནི་གཟུགས་ཕྲ་ཞིང་ཤ་ཅུང་ཟད་རིད་པ་དང་། ལུས་
ལ་རས་ལྭ་ཞིག་གྱོན་འདུགེ བཞིན་ཤིན་ཏུ་མཛེས་པ་ཞིག་མ་ཡིན་ཀྱང་ཡིད་
འཕྲོག་པའི་ཆ་ཡང་ཡོད་པ་ཞིག་རེད། ཆུ་ཟོ་བ་གང་རྒྱབ་ལ་ཁུར་ཡོད་ཀྱང་ཐང་
ཆད་པའི་སྣང་བ་ཅི་ཡང་མེད་པས། ཁོ་མོ་ནི་ལས་ལ་བརྩོན་པའི་བུ་མོ་ཞིག་ཡིན་
པ་ཤེས་ཐུབ་ཅིང་། མིག་གི་མདངས་ལ་བལྟས་ན་གཞུང་དྲང་བའི་སྐྱེས་མ་ཞིག་
ཡིན་པའང་ཤེས་ཐུབ།
ལྕགས་མོ་བྱམས་ཀྱིས་སྤྲུལ་སྐུས་རང་ལ་ཞིབ་ལྟ་བྱེད་པ་མཐོང་ནས་དོགས་
ཅུང་ཟད་མི་བདེ་བར་གྱུར་པ་དང་། མགོ་བོའང་སྨད་པར་གྱུར་སོང་། སྐབས་དེར།
ངང་
763



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཁོ་མོས་མིག་གིས་ལྟ་ཕྱོགས་ཀྱིས་རྒྱལ་སྒོའི་གཡས་ཕྱོགས་སུ་རྩྭ་ཅོག་དང་ཕུབ་
མ་ཕོན་པོ་ཞིག་སྤུངས་ཡོད་པ་དེ་མཐོང་ནས། “སང་ཉིད་ཚེ་རིང་ལམ་ལས་སུ་
འགྲོ་དགོས” ཟེར་ནས་རྟབ་རྟབ་པོར་ལྷས་རའི་ནང་དུ་སོང་།
སྤྲུལ་སྐུས་ཁོ་མོའི་རྗེས་ལ་ཅེ་རེར་ལྟ་བཞིན། བུ་གསུམ་ཨ་མར་བློ་མ་གཏོད་
ཟེར་བ་དེ་ཅིས་མ་བདེན། ཁྱོ་བོ་སང་ཉིན་ལམ་ལས་པར་འགྲོ་བ་ལ། དེ་རིང་ང་ལ་
གསང་བརྡ་གཏོང་གིན་འདུག བུད་མེད་འདི་ཚོ་ལས་གཡོ་སྒྱུ་ཆེ་བ་ཞིག་གང་ན་
ཡོད། སྤྲུལ་སྐུ་ཁོང་དགོད་ཅིག་བྱས་པའི་མོད་ལ་གདོང་ལ་འཛུམ་ཞིག་ལངས་པ་
དང་། ཁོའི་གདོང་གི་འཛུམ་དེའི་ནང་དུ་དོན་ཅི་ཞིག་བསྡུས་ཡོད་པ་སུ་ཞིག་གིས་
ཤེས་ཐུབ།
བཞི། .
ཨ་ཁུ་ཉི་མ་ཚང་གི་ལྷས་ར་ནི་དེ་འདྲ་ཆེ་རྒྱུ་མེད་ཀྱང་། གྱང་མཐོ་དམན་
རན་པ་ཞིག་གིས་བསྐོར་ཡོད་ལ་གྲ་དག་མོ་ཞིག་རེད། ཁང་མིག་རྒྱན་ལྔ་འཕྲེད་
དུ་ཕུབ་ཡོད་ལ། མེ་ཁང་གིས་གྱོན་གསུམ་ཟིན་པ་དང་། དེའི་མུ་ལ་ད་དུང་ཁང་བ་
གྱན་གཉིས་ཅན་ཞིག་འདུག དྲ་མ་དང་ནང་སྒོ་རྣམས་ཤར་ཕྱོགས་སུ་གཏད་ཡོད་
ལ། དྲ་མའི་དྲ་རྐང་རྣམས་གྲུ་བཞི་ཤོ་འདྲར་བསྒྲིགས་པ་དང་དེའི་དཀྱིལ་དུ་པ་ཏྲའི་
རི་མོ་ཞིག་ཡོད་ཅིང་། དཀར་ཞིང་འཇམ་པའི་ཤོག་བུ་ཐར་ཆེན་པོ་ཞིག་སྦྱར་འདུག
དྲ་མའི་རྩ་ནས་ཞེང་ལ་འདོམ་པ་གཉིས་ཙམ་གྱི་ས་ལ་མཐིལ་ཤིང་བཏིངས་ཡོད་པ་
དང་། དེའི་རིང་ཚད་ལ་ཕོ་འདོམ་བདུན་བརྒྱད་ཙམ་མཆིས་ཤིང་། བྱ་འདབ་ཀྱང་
ལས་ཡོད་པས་ཁྱམས་ཤ་གྲུ་བཞི་རིང་བོ་ཞིག་རེད། བྱང་ཕྱོགས་ཀྱི་གྱང་རྩེ་ན་ཤིང་
C34 རྒྱུ



འབྲོང་སྟག་ཐང་། རྒྱུ
ཁང་གྲུ་བཞི་ཞིག་ཡོད་པ་དང་། དེ་ལ་འདེད་སྒོ་གཅིག་ལས་མེད་ལ། མདང་དགོང་
སྤྲུལ་སྐུ་ཁོང་ཤིང་ཁང་དེའི་ནང་དུ་མནལ་གཟིམས་པ་རེད། །
ཉི་མ་ནི་ཐག་ཚད་གཅིག་ཡོལ་འདུག ཨ་ཁུ་ཉི་མ་ནམ་རྒྱུན་དང་འདྲ་
བར་ལྷས་རའི་ཁྱམས་ཤ་ན་ཉི་མར་སྲོ་ཞིང་འདུག ཡིན་ན་ཡང་། དེ་རིང་ཁོས་
མ་ཎི་འདོན་པའི་སྐད་མི་ཐོས་ལ། དཀོན་མཆོག་གསུམ་ལ་གསོལ་བ་འདེབས་
དུས་ཀྱི་སྙིམ་པ་དང་གར་སྦྱོར་བའི་ངང་ཚུལ་དེའང་མཐོང་མི་ཐུབ། བལ་གདན་
དཀར་པོ་སོ་མ་ཞིག་གི་སྟེང་ན་སྤྲུལ་སྐུ་སྐྱིལ་ཀྲུང་དུ་བཞུགས་ཏེ་ཕྱག་རྒྱ་དང་
བཅས་ཏེ་གསུང་འབྱོན་བཞིན་འདུག ཨ་ཁུ་ཉི་མས་བློ་སེམས་རྩེ་གཅིག་གིས་
ཉན་པ་ལ་བལྟས་ན། དད་ལྡན་གྱི་དགེ་སློང་ཞིག་གིས་བླ་ཆེན་གྱི་གདམས་ངག་
ལེན་པ་དང་འདྲ། །
ཚེ་རིང་གིས་ལྕགས་ཁེམ་ལ་ཡུ་བ་གསར་བ་ཞིག་སྤྲད་རྗེས། སྟོད་ཐུང་རྙིང་
བ་འགའ་བཟུང་ནས་ཁྱམས་ཀྱི་ཟུར་ཅིག་ཏུ་བསྡད་དེ་ལྷན་པ་རྒྱག་ཞོར་དུ་སྤྲུལ་
སྐུའི་གསུང་ལ་ཉན་བཞིན་འདུག
ལྕགས་མོ་བྱམས་ཀྱིས་རྒྱལ་སྒོ་ཁ་ན་རྩྭ་སྲེག་ཅིག་སྒྲོན་ཏེ་ཚེ་རིང་ལ་བྲོ་
བཟོ་བ་དང་། ཁོ་མོས་སུ་ལ་རེ་སྒུག་བྱེད་པའི་ཚུལ་གྱིས་ཁྱིམ་མཚེས་འབྲུག་མོ་
ཚང་གི་སྒོ་ཁ་ལ་མིག་ལྟ་ཡང་ཡང་བྱེད་ཀྱིན་འདུག རྒྱལ་སྒོ་ཁ་དང་ཁྱམས་ཤའི་
བར་ན་གོམ་པ་བཅུ་ལྷག་ལས་མེད་པས། སྤྲུལ་སྐུའི་གསུང་སྐད་དེ་གསལ་བོར་
ཐོས་ཐུབ། །
“ད་ལྟ་དགོན་པ་རྣམས་སླར་གསོ་བྱས་ནས་གྲྭ་པ་ཚོ་ཚོགས་ལ་འཚོགས་
སུ་འཇུག་གིན་འདུག་ཟེར་བ་དེ་ཨེ་བདེན།” དེ་ནི་ཨ་མྱེས་ཉི་མའི་སྐད་རེད། །
“ཟེར་ཚད་ལ་རློམ་མི་རུང་། བྱིན་ཚད་ཟ་མི་རུང་ཟེར་བའི་དཔེ་ལྟར་
ཙ O65 རྒྱུ



ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
རེད། གོང་མ་ཚང་ལ་བློ་གཏོད་རྒྱུ་དེ་འདྲ་ཅི་ཡོད།” དེ་ནི་སྤྲུལ་སྐུའི་གསུང་
ཡིན་པ་འདྲ། །
“ ཨ་ཕ་ལགས། ང་སྐུ་འབུམ་ལ་སོང་བ་ན། དགོན་པ་ཞིག་གསོ་བྱས་ནས་
ཚར་འདུག གྲྭ་པའང་ཉི་ཤུ་ལྷག་འདུག ད་དུང་མཇལ་སྐོར་བྱེད་མཁན་ཡང་མང་བོ་
ཞིག་འདུག གནས་སྐོར་པ་ཐམས་ཅད་ཀྱིས་ཏང་གི་སྲིད་ཇུས་ལེགས་པོ་འདུག་ཟེར་
ནས་དགའ་སྤྲོ་བྱེད་ཀྱིན་འདུག ལོ་འགའི་སྔོན་ལ་བོད་རིགས་རྣམས་དགོན་པའི་
ནང་བཏང་ནས་ཕྱག་འཚལ་དུ་འཇུག་རྒྱུ་ཕར་ཞོག གནས་སྐོར་ཙམ་བྱས་ནའང་
སྡང་སྡུག་སྣ་ཚོགས་སྟོན། ད་ལྟ་ངོ་མ་དེ་འདྲ་མ་རེད། སྒོར་ཟུར་གསུམ་བཞི་རེས་
ཡིག་བྱང་ཉོས་ན་རྟེན་གང་ལ་མཇལ་ནའང་ཇུས་གཏོགས་བྱེད་མཁན་མི་འདུག ངོ་
མ་ཏང་གི་ཆོས་དད་རང་དབང་གི་སྲིད་ཇུས་དེ་ལེགས་པོ་འདུག ” དེ་ནི་ཁྱོ་བོ་
ཚེ་རིང་གི་སྐད་རེད།
ཚེ་རིང་གིས་བཤད་པའི་ཚིག་དེ་རྣམས་བདེན་དོན་ཡིན་པའི་རྐྱེན་ཡིན་
ནམ། ཡང་ན་སྤྲུལ་སྐུ་ལ་དམིགས་ཡུལ་གཞན་ཞིག་ཡོད་པ་ཡིན་པ་གསལ་བོ་
ཞིག་མི་ཤེས་མོད། གང་ལྟར་ཀྱང་། ཁོ་ཚོའི་ཁ་བརྡ་དེ་རེ་ཞིག་མཚམས་ཆད་
སོང་། ཡུད་ཙམ་ནས། སྤྲུལ་སྐུ་ན་རེ། “ད་ལྟའི་གནས་ཚུལ་འདི་ལྟ་བུ་ཞིག་
ཡིན་ན་མི་ལེགས་རྒྱུ་མི་འདུག་མོད། འོན་ཀྱང་ང་རང་དེ་ལ་ཡིད་ཆེས་རྒྱུ་མི་
འདུག ད་གཏམ་དེ་ཚོ་ལབ་ནས་དགོས་པ་མི་འདུག ང་ཚོ་ཆོས་པ་རྣམས་ལ་
ཉེ་བར་མཁོ་བ་ནི་ཚེ་ཕྱི་མར་དགོས་པའི་ཆོས་ཡིན” ཟེར།
“དཀོན་མཆོག་གསུམ་པོས་མཁྱེན།” དེ་ནི་ཨ་མྱེས་ཉི་མའི་སྐད་རེད།
སྐབས་དེར། འབྲུག་མོ་སླེབས་བྱུང་། ལྕགས་མོ་བྱམས་དང་འབྲུག་མོ་གཉིས་ཀྱིས་
ཕན་ཚུན་གྱི་རྣ་ལམ་དུ་གཏམ་ཤབ་བེ་ཤུབ་བེ་ཞིག་བཤད་ཀྱིན་ཡོད་པ་དང་། དེའི་
ས་ལ་
% O86 རྒྱུ



འབྲིང་སྡུག་ཐང་། ཧ
ཚུགས་ཀ་ལ་བལྟས་ན་ཁོ་མོ་གཉིས་ཀྱིས་གསང་གཏམ་ཞིག་བཤད་ཀྱིན་ཡོད་པ་
འདྲ། ཅུང་ཙམ་འགོར་རྗེས། ལྕགས་མོ་བྱམས་ཁྱིམ་དུ་འཛུལ་སོང་བ་དང་། འབྲུག་
མོ་ད་དུང་རྒྱལ་སྒོ་ཁ་ན་ཡར་འགྲོ་མར་འགྲོ་བྱེད་ཅིང་འདུག
“ཨ་ཁུ་ཉི་མ། ཨ་ཆེ་ལྕགས་མོ་ཁྱིམ་ན་ཨེ་ཡོད་”
འབྲུག་མོའི་སྐད་དེས་ཁྱམས་ཀྱི་མི་གསུམ་པོ་ཧད་དུ་བཅུག་པ་དང་། ཚེ་
རིང་གིས་འབྲུག་མོ་ཡིན་པ་རིག་ནས། “བསྡད་ཡོད། བསྡད་ཡོད། ནང་ལ་
སོང” ཟེར། -
“བྱིས་མོ། ཨ་མ་ཇེ་སྡུག་ལ་མ་སོང་ངམ།” ཨ་ཁུ་ཉི་མས་དེ་ལྟར་དྲིས་པ་ལ།
འབྲུག་མོ་སེམས་ཅུང་ཟད་སྡུག་པའི་ངང་མགོ་བོ་གཡུག་བཞིན། “ཇེ་སྡུག་ལ་སོང་
མི་འདུག” ཅེས་སྐད་དམའ་ཞིང་གདངས་སྐྱོ་བའི་སྒོ་ནས་བཤད། སྤྲུལ་སྐུས་ཁ་ཅི་
ཡང་མི་གྲག་པར་འབྲུག་མོ་ལ་ལྟ་ཞིང་འདུག
འབྲུག་མོས་ཁོ་ནི་ལྕགས་མོ་བྱམས་ཀྱིས་བཤད་པའི་སྤྲུལ་སྐུ་དེ་ཡིན་པ་
ཤེས་ནའང་། མ་ཤེས་པའི་ཚུལ་གྱིས་ན་རེ། “རྒྱ་འདི། །
“ཁྱོད་ཀྱིས་ཅི་ཟེར། འདི་རྒྱ་ཞིག་ཡིན་པ་ཁྱོད་ཀྱིས་ཇི་ལྟར་ཤེས། ཁོང་
ཨ་ལགས་ཤིག་རེད།”
འབྲུག་མོས་ཨ་ཁུ་ཉི་མའི་ཚིག་དེ་དང་བསྟུན་ནས། “ཨ་ལགས། ངོ་མ་
ཐུགས་འཁང་མི་ཉན། ངས་ཁྱེད་བླ་མ་ཞིག་ཡིན་པ་མ་ཤེས་པས་ལན” ཟེར།
སྤྲུལ་སྐུ་གད་མོ་དགོད་བཞིན་དུ། “སྐྱོན་མེད། སྐྱོན་མེད། འཇིག་རྟེན་གྱི་
གཏམ་དཔེ་ལའང་མ་ཤེས་པ་ལ་ཉེས་པ་མེད་ཟེར་བ་མ་ཡིན་ནམ” ཞེས་གསུངས་
པ་དང་། ཡང་གདུང་སེམས་དང་བཅས་ཏེ་ན་རེ “ཁྱོད་ཀྱི་ཨ་མའི་ནད་ཅི་རེད།
སྨན་པ་འདྲ་ཨེ་བསྟེན། སྐུ་རིམ་འདྲ་ཨེ་བཅོས།”
ཉྩ 67 གླུ



ད་
མ
ཀྲུང་གོའི་བོད་ཀྱི་དེང་རབས་ཚོ་ལ་རིག་གཅེས་བཏུས།
“ཨ་མའི་ནད་ཅི་ཡིན་པ་ང་ལའང་གསལ་བོ་ཞིག་བཤད་རྒྱུ་མི་འདུག ན་
ནས་ཟླ་གཅིག་ལྷག་འགོར་སོང་། དང་ཐོག་ཟ་མ་ཞིག་མ་ཞུ་བ་འདྲ། ང་ཚོའི་རི་
སྡེ་འདིར་སྨན་ཤེས་མཁན་ཡང་མེད། ཀུང་ཧྲེའི་ནང་དུ་སྨན་ཁང་ཡོད་ཀྱང་ཐག་
རིང་བས་འགྲོ་མ་ཐུབ་ལ་ཨ་མ་ཡང་འགྲོ་འདོད་མི་འདུག ལོ་ལོན་ཚོས་མ་ཎི་རེ་
བཏོན་ན་ཡང་ཕན་མ་ཐོགས” ཞེས་ལན་བཏབ་པ་དང་། སླར་ཡང་གུས་སེམས་
དང་བཅས་ཏེ “ཨ་ལགས་ཁྱེད་མཁྱེན” ཟེར།
སྤྲུལ་སྐུས་ཁོ་མོ་ལ་གདུང་སེམས་སྐྱེས་པའི་ཚུལ་གྱིས་དབུ་བརྡ་ཞིག་
བཏང་བ་དང་། སླར་ཡང་ཨ་ཁུ་ཉི་མའི་བསམ་འཆར་འདྲི་བ་ལྟར་མིག་ཧྲིག་ཧྲིག་
གིས་བལྟས་འདུག
རྫོང་ཐོག་ལ་ལམ་ལས་སུ་འགྲོ་མཁན་རྣམས་ཞོགས་པ་སྔ་མོ་ནས་ལམ་ལ་
ཆས་སོང་། སྤྲུལ་སྐུ་རི་སྡེ་འདིར་ཕེབས་ནས་ཉིན་ཞག་གཉིས་འགོར་བ་དང་། ཉིན་
ཞག་གཉིས་པོ་དེའི་རིང་ལ། ཁོང་ཨ་ཁུ་ཉི་མ་ཚང་ནས་བཞུགས་ཏེ་འབྲུག་མོ་མ་
གཏོགས་སྡེ་བའི་མི་གཞན་དག་ལ་འབྲེལ་འདྲིས་མ་གནང་མོད། འོན་ཀྱང་རི་
སྡེ་ཆུང་ཆུང་འདིའི་སྐྱེས་ཕོ་མོ་རྒན་གཞོན་ཚང་མས་སྡེ་བ་འདིར་སྤྲུལ་སྐུ་ཞིག་
ཕེབས་ཡོད་ཚུལ་གླེང་གིན་འདུག གཏམ་དེ་ཨ་ཁུ་ཉི་མའི་རྣ་བར་ལྷུང་མ་ཐག་
མནའ་མ་ལ་མིག་སྡང་ཞིག་བགྲད་པ་དང་། དེ་ནི་གློ་སྙིང་འབིགས་པའི་མདའ་མོ་
དང་འདྲ་བར་ལྕགས་མོ་བྱམས་ཀྱི་སྙིང་ཁམས་སུ་ཟུག་རྔུ་བཟོད་བསྲན་མི་ཐུབ་
པ་ཞིག་བྱིན། ཁོ་མོའི་སེམས་ལ་ངས་སྤྲུལ་སྐུའི་གནས་ཚུལ་དེ་འབྲུག་མོ་གཅིག་
# 263 ༄༅



འབྲོང་སྟག་ཐང་། གྱུར་
པུ་ལ་མ་གཏོགས་བཤད་མ་མྱོང་ལ། འབྲུག་མོས་ཀྱང་མི་གཞན་ལ་མི་ལབ་པའི་
མནའ་བསྐྱལ་ཡོད་པས། གཏམ་དེ་སྡེ་བའི་མི་རྣམས་ཀྱིས་ཇི་ལྟར་གོ་བའི་ཚུལ་
ནི་ཤེས་མ་བྱུང་། འབྲུག་མོ་ནི་ཚིག་ཁོག་ཏུ་སྦས་ཐུབ་པ་ཞིག་ཡིན་པས་ཁོ་མོ་ལ་
ངན་ཁག་འགེལ་རྒྱུ་མེད། དེར་མ་ཟད། ཁ་སང་ཨ་མྱེས་རང་གིས་མགྲོན་པོ་འདི་
རྒྱ་མིན་པར་སྤྲུལ་སྐུ་ཞིག་རེད་ཅེས་དངོས་སུ་འབྲུག་མོ་ལ་ལབ་པ་དེ་ཡང་ཁོ་མོ་
ལ་ཡིད་ཆེས་པའི་རྟགས་ཡིན། ཨ་མྱེས་ཀྱིས་ང་ལ་ངན་ཁག་འགེལ་བ་དེ་ལ་རྒྱུ་
མཚན་མི་འདུག་བསམས་པ་ལས་ཁ་ཅི་ཡང་མ་གྲགས།
ནངས་ཇ་བཏུངས་ནས་ཡུན་རིང་མ་འགོར་བར། ཨ་ཁུ་ཉི་མ་ཚང་གི་ལྷས་
ར་ན་རྒན་རྒོན་སྐོར་ཅིག་ཚོགས་འདུག ཁོ་ཚོའི་མིག་གི་མདངས་དང་གདོང་གི་
རྣམ་འགྱུར་ལ་བལྟས་ན། རྒན་རྒོན་མང་ཆེ་བ་ནི་དད་པ་དང་གུས་པའི་བསམ་
ཚུལ་བཅངས་ནས་འོངས་པ་ཤེས་ཐུབ། ཡིན་ན་ཡང་། ལ་ལ་ཞིག་གིས་མིག་
བཙུམ་མ་ཕྱེས་ཀྱིས་སྤྲུལ་སྐུ་ལ་ཞིབ་ལྟ་བྱེད་པར་དཔྱད་ན། ཁོ་ཚོའི་སེམས་ལ་
ད་དུང་དོགས་པ་ཡོད་པ་ཤེས་ཐུབ། ཨ་ཁུ་དགེ་ལེགས་ནི་སེམས་ཀྱི་སྒྲོ་འདོགས་
མ་ཆོད་པའི་ནང་གི་གཅིག་རེད། ཁ་སང་ཞོགས་པར་མནའ་མས་ཆུ་ཁུར་ནས་
ཕྱིར་སླེབས་དུས། ཨ་ཁུ་ཉི་མ་ཚང་ལ་སྤྲུལ་སྐུ་ཞིག་ཕེབས་ཡོད་ཚུལ་གྱི་གཏམ་དེ་
ཐོས་པ་ནས་བཟུང་ད་བར་དུ་ཡིད་གཏན་ནས་མ་ཆེས། ཁོའི་སེམས་ལ། ང་ཚོའི་
རི་སྡེ་འདི་ལུང་སྟོང་ཞིག་ན་ཡོད་པས་སྔོན་ཆད་ཀྱང་བླ་མ་དཔོན་པོ་འདྲ་ཕེབས་
མ་མྱོང་ཞིང་། ཐ་ན་རི་ཁྲོད་པ་ཞིག་ཀྱང་ཡོང་མ་མྱོང་བས། སྤྱི་ཚོགས་གསར་
བའི་ནང་སྤྲུལ་སྐུ་ཞིག་ཕེབས་བྱུང་ཟེར་བ་དེ་ངོ་མ་རྒོད་བྲོ་བའི་གཏམ་རེད་སྙམ།
ཁོ་དེ་རིང་ཨ་ཁུ་ཉི་མ་ཚང་ལ་ཡོང་དོན་ཡང་ཕྱག་འཚལ་བའི་ཆེད་དུ་མ་ཡིན་
པར། བདེན་བརྫུན་གྱི་ཤན་འབྱེད་པའི་ཆེད་དུ་རེད། ཨ་ཁུ་གུ་རུ་རྡོ་རྗེ་ནི་སྔགས་
༄༅ 069 *



ཀྲུང་གོའི་བོད་ཀྱི་དེང་རབས་ཚོ་ལ་རིག་གཅེས་བཏུས།
པ་ཞིག་ཡིན། ཁོང་སྤྲུལ་སྐུ་ཟེར་བ་དེ་ཚོ་ལ་ཡིད་ཆེས་དེ་འདྲ་མེད་ལ། ཁོ་ཚོ་ལ་
དད་པའང་མི་བྱེད། ཨ་ཁུ་ཉི་མ་དང་ཁོང་གཉིས་ནི་བན་བོན་གྱི་ལྟ་བ་མི་འདྲ་བ་
འཛིན་མཁན་གཉིས་ཡིན་པས། ལོ་གཞོན་པའི་སྐབས་སུ་རྩོད་པའང་ཐེངས་མང་
བོར་བྱས་མྱོང་། ཡིན་ན་ཡང་། ཁོང་གཉིས་ཀྱིས་ཀྱང་སོ་སོའི་ཆོས་ལུགས་ཀྱི་གྲུབ་
མཐའ་དང་ལྟ་བ་རྣམས་ཕྱོགས་ཙམ་ལས་མི་ཤེས་པས་རྒྱལ་ཕམ་གྱི་ཕུ་ཐག་མ་
ཆོད་པར་མ་ཟད། དེ་ལས་ལྡོག་སྟེ་རང་རང་གི་མགོ་བོ་ཉོག་ཏུ་བཅུག དེ་རིང་ཁོ་
སྤྲུལ་སྐུ་ལ་རྩོད་པ་བྱེད་དུ་འོངས་པ་མ་ཡིན་ཀྱང་། ཉམས་སད་ཅིག་བྱ་དགོས་སྙམ།
“ཨ་ལགས་རིན་པོ་ཆེ། ཁྱེད་ཉིད་གང་ནས་ཕེབས་པ་ཡིན།”
“སྐུ་འབུམ།”
“འཁྲུངས་ཡུལ་གང་ཡིན།”
་ སྤྲུལ་སྐུའི་ཞལ་ལ་འཛུམ་ཞིག་ལངས་ཏེ་ཨ་ཁུ་གུ་རུ་རྡོ་རྗེའི་གདོང་ལ་ཞིབ་
ལྟ་ཞིག་བྱས་པ་ལས་ལན་ཅི་ཡང་མ་བཏབ། ， ， ་
སྐབས་དེར་ཨ་ཁུ་ཉི་མའི་སེམས་ལ་གུར་རྡོར་འདི་རྩོད་པ་ལ་དགའ་བས་
ཨ་ལགས་ཀྱི་ཐུགས་དཀྲུག་པར་དོགས་ནས། “གུར་རྡོར་ཁྱོད་ཀྱིས་ཞུ་དགོས་པའི་
ཆོས་མི་ཞུ་བར། རྩ་བ་དང་ཡུ་བ་དྲིས་ནས་ཅི་བྱེད” ཅེས་ཟེར།
“བླ་ཆེན་གྲུབ་ཐོབ་རྣམས་ལ་འཁྲུངས་ས་འཁྲུངས་ཡུལ་བཤད་རྒྱུ་ཡོད་ན།
ངས་སྤྲུལ་སྐུ་ལ་འཁྲུངས་ཡུལ་འདྲི་མི་རུང་བ་ཅི་ཡོད།”
“ད་ཁྱེད་གཉིས་ཀྱིས་རྩོད་པ་མ་བྱེད།” ཨ་ཁུ་དགེ་ལེགས་ཀྱིས་ཉི་མ་དང་
གུར་རྡོར་གཉིས་ཀྱི་གནས་ཚུལ་ཤེས་སྟབས། དེ་རིང་ཡང་མུ་མཐུད་དུ་སོང་ན་
གདོང་རྩ་དམར་པོར་འགྱུར་རེས་ཀྱིས་གཅིག་གཅིག་གི་སེམས་ལ་སྡུག་འཇོག་
པ་ལས་འོས་མེད་སྙམ་སྟེ། “ཁྱེད་གཉིས་ཀྱི་རྩོད་པ་དེ་ལ་ང་ཚོ་སུན་འདུག ཨ་
O7O
.



འབྲིང་སྟག་ཐང་། ཨེ་
ལགས། བན་ལོག་ཉི་མ་དང་སྔགས་རྒན་གུར་རྡོར་གཉིས་ཀྱི་ཁ་ལ་ཉན་རྒྱུ་མེད།
ང་ཚོས་ཀྱང་ཁྱེད་ཀྱི་འཁྲུངས་ཡུལ་གང་ཡིན་ཤེས་འདོད་པས་ཅིས་ཀྱང་གསུང་
རོགས་མཛོད།” ཅེས་ཞུས།
སྐབས་དེར་སྤྲུལ་སྐུ་ན་རེ། “སྤྱིར་ང་ལྟ་བུའི་སྐྱེས་ཡུལ་འདྲ་བཤད་ན་
སྙིང་པོ་ཅི་ཡང་མེད་ཀྱང་། ད་ཁྱེད་རྣམ་པས་དེ་ལྟར་ནན་ཏན་བྱེད་ན་དྲིས་པའི་
ལན་ལ་འདི་སྐད་བྱ” ཞེས་རང་ཉིད་ཀྱི་ཆེ་བ་བརྗོད་པའི་མགུར་འདི་དབྱངས་ལ་
བཀུག་ནས་བླངས་སོ།། །།
- “མཚན་ལྡན་བླ་མ་རིན་པོ་ཆེ། །སྒོ་གསུམ་གུས་པས་གསོལ་བ་འདེབས། །
ཁྱེད་འདིར་ཚོགས་རྒན་རྒོན་ཕོ་མོ་རྣམས། །རྣ་བ་མ་ཡེངས་གླུ་ལ་ཉོན། །མི་ང་ལ་
ཕ་ཡུལ་ལོས་ཡོད་ཀྱང་། །དེ་བཤད་ན་དགོས་པ་ཤིན་ཏུ་ཆུང་། །ཆུང་ཡང་འདིར་
ཚོགས་རྒན་རྒོན་ཚོས། །ཡང་ཡང་ནན་གྱིས་ཞུ་བ་ལ། །ངོ་མ་ཆོད་གཏམ་ལན་གླུ་
ཡིས་འཇལ། །མི་ང་དང་ང་ངོ་ཤེས་མ་ཤེས། །མི་ང་དང་ང་ངོ་མ་ཤེས་ན། །མི་ང་
རང་བྱ་རྒྱལ་ཁྱུང་གི་བུ། །ཁྱུང་སྒོ་ངའི་ནང་ནས་གཤོག་རྩལ་རྒྱས། །བྲག་དམར་
པོའི་ཚང་ནས་ཕྱི་ལ་བུད། །མཐོ་རི་གསུམ་རྩེ་ནས་ངལ་ཅིག་གསོས། །དགུང་ཨ་
སྔོན་དབྱིངས་ནས་ལྡིང་སྐོར་བརྒྱབ། །སྤྲིན་བང་རིམ་གཏོར་ནས་ནམ་འཕང་
བསྟད། །མི་ང་དང་གངས་སྟོད་སེང་གེ་འདྲ། །སེང་ཨ་མའི་མངལ་ནས་རྩལ་དྲུག་
རྒྱས། །ནགས་རྒྱ་རྫོང་དཀྱིལ་ནས་གཡུ་རལ་རྒྱས། །བར་གཡའ་སྤང་མཚམས་
ནས་སྡེར་རྩལ་རྒྱས། །སྟོད་གངས་རིའི་རྩེ་ནས་དཔའ་རྩལ་རྒྱས། །གྲོགས་མེད་
པར་གངས་རིའི་ཁྲོད་དུ་རྒྱུ། །ང་དེ་འདྲའི་སྤྲུལ་སྐུ་རིན་པོ་ཆེ། །ལྟེ་བ་བཀྲ་ཤིས་
འཁྱིལ་ནས་བཅད། །སློབ་གཉེར་བྱ་ཁྱུང་མཐིལ་དུ་བགྱིས། །མཚན་ལྡན་བླ་མའི་
ཞབས་དྲུང་དུ། །ཚུལ་ཁྲིམས་སྡོམ་པ་གཙུག་ཏུ་བཞེས། །འཇིག་རྟེན་འཁོར་བའི་
ཙྩ 071



མ་
ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
བཙོན་ར་ལ། །ཡིད་གཏིང་ནས་མུག་སྟེ་རབ་ཏུ་བྱུང་། །ད་ལྟ་དུས་ཀྱི་སྙིགས་མ་
ལ། །ཆོས་ཀྱི་སྐལ་བ་དབེན་ན་ཡང་། །གཞུང་པོ་ཏི་ལྔ་ལ་གསན་སྦྱོང་བྱས། །སྒོམ་
ཏིང་འཛིན་བརྙེས་པ་དཀའ་ན་ཡང་། །ནང་སེམས་ཀྱི་སྒྲོ་འདོགས་ཆོད་པའི་
ཕྱིར། །ང་ཕྱོགས་མེད་རི་ཁྲོད་འགྲིམས་ཤིང་འགྲོ། །འདིར་ཚོགས་རྒན་རྒོན་ཕོ་
མོ་རྣམས། །ལོག་ལྟ་མ་བྱེད་གསོལ་བ་ཐོབས། །གསོལ་བ་ཐོབས་དང་བྱིན་རླབས་
ཆེ། །”
སྤྲུལ་སྐུ་འདི་ངག་བདེ་ཞིང་གླུ་ལེན་པ་ལ་ཤིན་ཏུ་མཁས་པས་དེར་ཚོགས་
པའི་རྒན་རྒོན་རྣམས་ཡིད་འགུལ་ཐེབས་པ་དང་། ཨ་ཁུ་དགེ་ལེགས་ལའང་དད་
པ་སྐྱེས་སུ་བཅུག ཨ་ཁུ་གུ་རུ་རྡོ་རྗེས་ཀྱང་རྣ་བ་བླགས་ཏེ་ཉན་ཞིང་འདུག ཁོའི་
རྣམ་འགྱུར་ལ་བལྟས་ན་སྤྲུལ་སྐུ་ལ་དད་པ་སྐྱེས་པ་ལྟར་སྣང་ན་ཡང་། དཔྲལ་
གཉེར་སྟུག་པོར་བསྡུས་པ་དེའི་ནང་དུ་གསང་བ་ཅི་ཞིག་ཡོད་པ་སུས་ཀྱང་དཔོག་
པར་དཀའ། ཨ་ཁུ་ཉི་མས་གུར་རྡོར་གྱི་ངང་ཚུལ་དེ་མཐོང་ནས་རང་ཕྱོགས་རྣམ་
པར་རྒྱལ་བའི་སྤྲོ་བ་དང་བཅས་ཏེ་ཁོང་དགོད་ཅིག་བྱས་པ་དང་། སྤྲུལ་སྐུའི་
གདོང་ལའང་གཟི་སྤོབས་ཀྱི་མདངས་ཤིག་ཤར་འདུག །
“སྤྲུལ་པའི་སྐུ་རིན་པོ་ཆེ། ཁྱེད་ཀྱི་མགུར་དེ་ཤིན་ཏུ་སྙན་ཞིང་དོན་དང་
ལྡན་པ་ཞིག་འདུག སངས་རྒྱས་ཀྱི་ཆོས་ལུགས་ལ་ལྟ་བ་བཀའ་བཏགས་ཀྱི་ཕྱག་
རྒྱ་བཞི་ཟེར་བ་ཞིག་ཡོད་ཚོད་གདའ་བས། དེའི་སྐོར་ང་ཚོ་ལ་གསུང་ཆོས་ཤིག་
གནང་རྒྱུ་སྐུ་མཁྱེན། ཐུགས་མཁྱེན།”
གློ་བུར་དུ། ཨ་ཁུ་གུར་རྡོར་གྱིས་གནད་དོན་དེ་ལྟ་བུ་ཞིག་བཏོན་བྱུང་། རྒན་
རྒོན་རྣམས་ཀྱིས་གཅིག་གིས་གཅིག་ལ་མིག་ཧྲིག་ཧྲིག་གིས་ལྟ་བ་དང་། སྤྲུལ་སྐུ་
ནི་གདེང་ཚོད་ཡོད་པའི་ཚུལ་གྱིས་སྤྱན་གཉིས་ཀ་བཙུམས་སོང་། ཁོང་གི་དཔྲལ་
272 ཉྩ



འཕྲོང་སྡུག་ཐང་། རྒྱུན་
བ་ན་རྔུལ་ཆུའི་ཟེགས་མ་འོད་ཡུག་ཡུག་བྱེད་ཅིང་འདུག ཨ་ཁུ་གུར་རྡོར་གྱི་
གནད་དོན་དེས་ཁོང་ལ་འོ་བརྒྱལ་བཟོས་པ་ཡིན་ནམ། ཡང་ན་དབྱར་གསུམ་གྱི་
ཉི་མ་ཚ་གདུག་ཆེ་བ་ཡིན། གང་ལྟར་ཀྱང་སྤྲུལ་སྐུའི་གདོང་ལ་རྔུལ་ཆུས་ཁེངས་
པ་དང་། ཕར་བལྟས་ཚོད་ཀྱིས་སྤྲུལ་སྐུའི་གདོང་ནི་གཡིས་རྡོ་དང་འདྲ་བར་སྙམ་
ཚིག་ཙིག་བྱེད་ཀྱིན་འདུག
“ང་གཞུང་པོ་ཏི་ལྔ་ལ་གསན་སྦྱོང་མཐར་ཕྱིན་པ་ཞིག་གིས་ལྟ་བ་བཀའ་
བཏགས་ཀྱི་ཕྱག་རྒྱ་བཞི་མི་ཤེས་པ་ག་ལ་སྲིད། ཡིན་ན་ཡང་། ཁྱོད་རྒན་པོ་རི་
རྩེའི་ཉི་ཐིག ལ་རྙིང་གི་གྲིབ་མ། ཚེ་ཕྱི་མ་ལ་སང་འགྲོ་གནངས་འགྲོ་ཡི་མི་ཡིན་
པས། ཁ་མ་ཎི་རེ་ཐོན་ལ་དགེ་རྩ་སྒྲུབས། ཕྱ་རྒྱ་ཕྱག་རྒྱ་ཚོས་ཁྱོད་ལ་ཕན་ཐོགས་
རྒྱུ་ཅི་ཡོང་།” སྤྲུལ་སྐུའི་གདོང་ལ་འཛུམ་གྱིས་ཁེངས་ཡོད་ནའང་། ཁོང་གི་ཚིག་
གི་གདངས་ལ་ཉན་ན་ཐུགས་ཅུང་ཟད་ཁྲོས་པ་ནི་ཤེས་ཐུབ།
དྲག་
འབྲུག་མོ་ཚང་ལ་མ་སྨད་གཉིས་ལས་མེད་ཀྱང་ཁང་བ་ཤིན་ཏུ་ཆེ། ཕ་
མེས་ཡང་མེས་ཚོའི་རིང་ལ་ཁྱིམ་ཚང་འདི་རྒྱུ་སྟོབས་ཅན་ཞིག་ཡིན་མོད། འོན་
ཀྱང་། འབྲུག་མོའི་ཨ་ཕའི་རིང་ལ་ཁྱིམ་ཚང་ཡང་རིམ་གྱིས་ཉམས་ཤིང་། ཁོ་
ནི་ཚོང་ལ་དགའ་ཡང་ཚོང་མགོ་མ་འཁྱོངས་པར་རྒྱུ་ཐམས་ཅད་ཀྱང་ཤོར་
སོང་། བཅིངས་འགྲོལ་བྱས་པའི་ལོ་དེར། འབྲུག་མོའི་ཨ་ཕས་བཅིངས་འགྲོལ་
དམག་ལ་ལམ་ཁྲིད་དེ་མཱ་ཇག་གི་དམག་སྡོམ་གྱི་མདའ་ཁ་ནས་ཤི་སོང་། ཨ་ཕ་
ནི་གསར་བརྗེའི་དོན་དུ་རང་སྲོག་བློས་བཏང་བ་ཡིན་པས་ཏང་དང་མི་དམངས་
༄༅ 073 ༔



་
ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
སྲིད་གཞུང་གིས་ཁོ་མོ་མ་སྨད་གཉིས་ལ་གཟིགས་སྐྱོང་དཔེ་མི་སྲིད་པ་གནང་བ་
དང་། ཨ་མ་ནི་ཁྱིམ་ཚང་སྐྱོང་བ་ལ་མཁས་པས་མ་སྨད་གཉིས་ཀྱི་འཚོ་བའང་
སྐྱིད་པོ་རེད། འབྲུག་མོ་ཚང་ལའང་ཉེ་བོ་འགའ་རེ་ཡོད་ཀྱང་ཁོ་ཚོའང་བྱིས་པ་
བུ་ཕྲུག་གི་བདག་པོ་ཡིན་པས་རོགས་ཆེན་པོ་ཞིག་བྱེད་མི་ཐུབ། སྤྱིར་ཁྱིམ་ཚང་
འདི་ན་སྐྱེས་པ་མགོ་འཛིན་ཞིག་མེད་ན་ཁྱིམ་ཚང་གི་འཚོ་བ་སྐྱིད་ཀྱང་སྡེ་བའི་
མི་རྣམས་ཀྱིས་མིག་ནང་དུ་མི་འཇོག་པར་འདུག གང་ལྟར་ཀྱང་ད་ལྟ་སྤྱི་ཚོགས་
གསར་བ་ཡིན་པས། བཙན་པོས་གཉོམ་ཆུང་ལ་བརྙས་བཅོས་འདྲ་བྱེད་མི་ཆོག
ཡིན་ནའང་། ཡུལ་སྲོལ་གོམས་འདྲིས་རྙིང་བའི་དབང་གིས་མ་སྨད་འདི་གཉིས་
མཚམས་ལན་རེར་སྡུག་ལ་ཐུག་པའི་སྐབས་ཀྱང་འབྱུང་། འབྲུག་མོ་ནི་བརྟེན་ས་
ཨ་མ་གཅིག་པུ་ལས་མེད་པས་ཁོ་མོའང་ཨ་མར་འདང་རྩིས་ཆེ་ཞིང་། ཨ་མ་ལ་
ཡང་བུ་མོ་གཅིག་པུ་ལས་མེད་པས་བུ་བརྒྱ་ཡོད་པ་ལས་ཀྱང་ལྷག་པར་བལྟས་ཏེ།
དཔྲལ་བའི་མིག་དང་ཁོང་གི་སྙིང་བཞིན་གཅེས། འབྲུག་མོ་ལ་མོ་སྒོ་སྐྱེས་འབྲས་
ལེགས་པ་ཞིག་ཡོད་པས། ཁོ་མོ་མོ་ལོ་ལྔ་གསུམ་བཅོ་ལྔ་ལ་ལོན་པའི་ཉིན་མོ་དེ་
ནས་བཟུང་། གཉེན་སློང་མི་མང་དུ་བྱུང་ཡང་ཨ་མ་ལ་བརྟེན་ས་བུ་མོ་གཅིག་པུ་
ལས་མེད་པས་མ་བྱིན། མག་པ་ཞིག་འཇོག་བསམས་ནས་ཕྱོགས་ཡར་མར་ལ་
ཕན་བཞག་ཀྱང་། གསར་བུ་རྣམས་ཀྱིས་མག་པ་བྱས་ན་རང་གི་ལ་རྒྱ་འཆོར་བར་
དོགས་ནས་ཁ་མ་ཉན། དེ་ལྟར་ལོ་ཉི་ཤུའི་ལང་ཚོ་རིམ་གྱིས་ཡལ་བས་ཨ་མ་བུ་
མོར་ཞེ་ཐོགས་པ་དང་། བུ་མོའི་སེམས་ཀྱི་སྡུག་བསྔལ་ནི་བརྗོད་ལས་འདས། དེའི་
ཁར་ཟླ་གཅིག་གི་སྔོན་ལ་ཨ་མར་ནད་བྱུང་སྟེ་ཉལ་སར་ལྷུང་སྟབས་འབྲུག་མོའི་
སེམས་སྡུག་བསྔལ་ཉིས་བརྩེགས་ཀྱིས་མནན་འདུག ཁ་སང་ཞོགས་པར། ལྕགས་
མོ་བྱམས་ཀྱིས་སྤྲུལ་སྐུ་ཞིག་བཞུགས་ཡོད་ཚུལ་བཤད་པ་དང་། དེ་ནས་ཁོ་མོ་ཨ་
ནི 074



འབྲིང་སྡུག་ཐང་། ༡
ཁུ་ཉི་མ་ཚང་ལ་སོང་ནས་སྤྲུལ་སྐུར་མཇལ་བར་མ་ཟད། སྤྲུལ་སྐུས་ཀྱང་ཨ་མའི་
ནད་ལ་ཐུགས་ཁུར་ཆེན་པོ་གནང་གིན་འདུག་པས། དེའི་སྐོར་ཨ་མ་ལ་བཤད་
ནས་མ་སྨད་གཉིས་ཀྱིས་སྤྲུལ་སྐུ་གདན་དྲངས་ནས་སྐུ་རིམ་བཅའ་བའི་གྲོས་བྱས།
ཨ་མའི་ནད་སོས་ན་བུ་མོ་ལ་བརྟེན་ས་ཡོད་པ་དང་། མག་པ་ཞིག་ཀྱང་འཚོལ་
ཐབས་བྱེད་ཐུབ་པས་དེར་མི་དགའ་གང་ལ་དགའ། ད་ལྟ་སྤྲུལ་སྐུའང་རང་ཁྱིམ་
དུ་ཕེབས་པས་འབྲུག་མོའི་གདོང་ལ་འཛུམ་ཞིག་རྒྱས་ཡོད་པ་དང་། ཁང་འཁྱག་
འདི་ཡང་དྲོ་འཇམ་དང་ལྡན་པའི་སྣང་བ་སྐྱེས།
གོ་ཁའི་ཡར་ཁ་ན་བལ་གདན་དཀར་པོ་ཞིག་ཉིས་ལྟེབ་བྱས་ཏེ་ནར་མོར་
བཏིངས་ཡོད་པ་དང་། ཆ་སྟེགས་ཐོག་ན་མཆོད་མེ་འགའ་འོད་ལམ་ལམ་དུ་
དགོད་ཀྱིན་འདུག ཐབ་ཏུ་མེ་ལྕེ་དམར་པོ་འུ་རུ་རུ་འབར་བ་དང་། གོ་འདབས་
ཀྱི་ཟངས་དེམ་ནང་ན་འོ་ཇ་ཞིམ་པོ་ལྷོག་ལྷོག་ལྷོག་འཁོལ་གྱིན་གདའ།
སྤྲུལ་སྐུ་བལ་གདན་ཉིས་བརྩེགས་ཅན་གྱི་ཐོག་ན་སྐྱིལ་ཀྲུང་དང་བཅས་
ཏེ་བཞུགས་པ་དང་། ཕྱག་གཉིས་ཐལ་མོ་སྦྱར་ཏེ་སྐབས་རེར་སྤྱི་གཙུག་ཏུ་
བསྒྲེངས་པ་དང་། མཚམས་རེར་དང་གར་སྦྱོར་བ། ལན་རེར་པུས་མོ་ལ་ཕུར་
ཕུར་བྱས་ཏེ་ནད་རིམས་བཟློག་པའི་ཆོས་འདོན་གྱིན་འདུག དགོང་ཇ་བཞེས་
པ་ནས་བཟུང་། སྤྲུལ་སྐུས་ཁ་དལ་འདུག་མེད་པར་ཆོས་བཏོན་ནས་ད་ལྟ་མིད་
པའང་འགག་གྲབས་ཡོད། འབྲུག་མོས་ཁོང་གི་གསུང་ཚིག་འགའ་རེ་བློ་ལ་ཨེ་
ཟིན་བལྟས་ཀྱང་། སྤྲུལ་སྐུ་འདིས “བླ་མ” དང་། “སངས་རྒྱས།” “དཀོན་
མཆོག” ཅེས་པའི་ཡིག་འབྲུ་རེ་གཉིས་ཙམ་གསལ་བོར་འདོན་པ་ལས་ལྷག་མ་
རྣམས་ཨུམ་སྒྲའི་ནང་དུ་སྡུད་པ་ཡིན་པས། འབྲུག་མོས་ཚིག་ཧྲིལ་པོ་གཅིག་ཀྱང་
མ་གོ ད་ནི་སྤྲུལ་སྐུ་ཐང་ཆད་པ་དང་མིད་པའང་ཅུང་ཟད་འགགས་ཡོད་པས།
ཉྩ O75 ཉྩ



ཀྲུང་གོའི་བོད་ཀྱི་དེང་རབས་ཚོས་རིག་གཅེས་བཏུས།
འབྲུག་མོའི་སེམས་ནས་མ་བཟོད་པར་ཁོང་ལ་ངལ་རེ་གསོ་རྒྱུའི་ཁ་བསྒོ་བྱས།
སྤྲུལ་སྐུས་ཀྱང་ཚིག་དེ་ལྟ་བུ་ལ་སྔ་མོ་ནས་རེ་སྒུག་བྱས་ཡོད་པ་དང་། རྐང་
བའང་སྦྲིད་པར་གྱུར་ཡོད་སྟབས། འབྲུག་མོའི་ཚིག་དེ་ཐོས་མ་ཐག་ཁོང་གིས་
སྐྱིལ་ཀྲུང་བཅས་པའི་རྐང་བ་གཉིས་དྲང་མོར་བརྐྱངས་པ་དང་། ལག་པ་གཉིས་
ཀྱིས་རང་དབང་མེད་པར་ཕུར་ཕུར་བྱེད་པ་དང་མཉམ་དུ། “བདུན་ཕྲག་གཅིག་
འགོར་རྗེས། ཁྱོད་ཀྱི་ཨ་མའི་ནད་སངས་དྲག་ཏུ་འགྲོ་ངེས་ཡིན” གསུངས།: ་
“བླ་མ་རིན་པོ་ཆེས་མཁྱེན།” འབྲུག་མོའི་ཨ་མས་ཀྱང་མགོ་བོ་ཡར་ལ་
འགྱོགས་ཐུབ་མི་ཐུབ་ཙམ་གྱིས་དེ་སྐད་ཟེར། །
འབྲུག་མོས་དཀར་ཡོལ་འབྲུག་མ་ཞིག་གི་ནང་ལ་འོ་ཇ་དྲངས་ཏེ། “ ཨ་
ལགས། གསོལ་ཇ་གང་བཞེས་རོགས་གནང” ཞེས་ཟེར། །
སྤྲུལ་སྐུ་ཇ་ཡིས་ངོམས་རྗེས། “ད་ང་རང་གཉིད་ལོག་ཏུ་འགྲོ་བ་
ཡིན” ཟེར་བ་ལ། འབྲུག་མོའི་ཨ་མ་ན་རེ། “ཨ་ལགས། དོ་ནུབ་འཕྱིས་དྲགས་
འདུག ཨ་ཁུ་ཉི་མ་ཚང་ཡང་ཉལ་ཟིན་ལས་ཆེ། ངེད་ཚང་ལའང་ཤིང་ཁང་ཆུང་
ཆུང་ཞིག་ཡོད་པས་བླ་མ་ཁྱེད་ཐུགས་དོགས་འདྲ་མེད་ན། དོ་དགོང་ཅིས་ཀྱང་
ངེད་ཚང་ནས་བཞུགས་རོགས། ང་མོ་སྨན་གྱི་ཁྱིམ་ལ་བླ་མ་ཁྱེད་ལྟ་བུ་ཕེབས་པ་
ད་རེས་ཙམ་ཡིན” ཞེས་ཞུ་བ་བྱས་པ་ལ། སྤྲུལ་སྐུས་འབྲུག་མོ་ལ་ལྟ་བཞིན་ཡིད་
མོས་པའི་རྣམ་འགྱུར་དང་བཅས་ཏེ། “རྨོ་བོ་ལགས། ནན་ཏན་བྱེད་མི་དགོས། ང་
རྒྱལ་ཁམས་འགྲིམས་པའི་སྤྲང་པོ་ཞིག་གང་ནས་བསྡད་ཀྱང་གཅིག་ཡིན” ཞེས་
ཟེར། །
“ཐུགས་རྗེ་ཆེ། ཐུགས་རྗེ་ཆེ།” འབྲུག་མོའི་ཨ་མས་དབུགས་ཧལ་ཧལ་
བྱེད་ཀྱིན་འདུག་
076 རྒྱུ



འབྲོང་སྟག་ཐང་། རྒྱུ
འབྲུག་མོས་སླར་ཡང་འོ་ཇ་དཀར་ཡོལ་གང་དྲངས་ཡོང་། ཁོ་མོའི་ལག་པ་
ལ་རྫོབ་དྲེག་ཆགས་ཡོད་ན་ཡང་། གདོང་གི་བཞིན་རས་མཛེས་ལ་སྙིང་དུ་སྡུག་
པ་ཞིག་འདུག སྤྲུལ་སྐུའི་སེམས་ནི་ལུ་གུ་འབའ་འབའ་ལྟར་གྱུར་སོང་། “བལ་
བོའི་སེའུ་མ་ཟོས་ཀྱང་། །ཁ་དོག་ཉིད་ལས་བྲོ་བ་ཤེས” ཞེས་པ་ལྟར། སྤྲུལ་སྐུའི་
གདོང་གི་རྣམ་འགྱུར་ལས་ཁོའི་སེམས་ཀྱི་གསང་བ་རྣམས་ཤེས་ཐུབ། འབྲུག་མོའི་
ལོ་ཚོད་དང་ཤེས་རབ་གང་གི་ཆ་ནས་བཤད་ནའང་། ནམ་མཁའི་བྱ་ཡི་ཕོ་མོ་མི་
ཤེས་རུང་། མགོ་ནག་མི་ཡི་རྣམ་འགྱུར་ཤེས་མཁན་ཞིག་རེད།
སྐབས་དེར། སྤྲུལ་སྐུས་བསམ་པ་བརྟན་ཅིང་བབ་བརླིང་ལྡན་པའི་ངང་
ནས་ཇ་ལེན་ཞོར་དུ་འབྲུག་མོའི་ལག་མགོ་ལ་འཇུས། འབྲུག་མོས་ཚུལ་དེ་མཐོང་
ནས་དང་ངེས་ཤིང་སྐྲག་པར་གྱུར་ཏེ་ངོ་མདོག་ཀྱང་སྐྱ་རིལ་ལེར་གྱུར་སོང་། ཚུར་
འཐེན་པས་ནི་ཁོས་མི་གཏོང་། མ་འཐེན་ན་ནི….... འོ། གསར་མོ་འདི་རྙི་ལ་
ཐེབས་པའི་རྒྱ་ཁྲ་ཧོར་བ་དང་འདྲ། སྤྲུལ་སྐུ་ཡང་འཚབ་བེ་འཚུབ་བེར་གྱུར།
སེམས་འཚུབ་པའི་མོད་ལ་བློ་ཞིག་སྐྱེས་ཏེ། སྐད་གདངས་དམའ་མོའི་སྒོ་ནས།
“བུ་མོ་ཁྱོད་ཀྱི་སེམས་ལ་གང་བྱུང་མ་དྲན། ཁྱོད་ཀྱི་ཨ་མའི་ནད་འདི་སློང་རྐྱེན་
ནི་ཁྱོད་ཀྱི་ལག་པ་འདི་ཡིན་འདུག་པས། ངས་དེ་འདུལ་བར་རྩོམ་པ་ལ་བུ་མོ་
ཁྱོད་སེམས་མ་དྲང་བར་བར་ཆད་བྱེད་ན། ཁྱོད་རང་ཅི་དགའ་བྱོས” ཞེས་ཟེར་བ་
ལ། འབྲུག་མོའང་ཇེ་གཉོམ་དུ་སོང་། །
སྤྲུལ་སྐུས་སྐབས་དེ་དང་བསྟུན་ནས་འབྲུག་མོའི་ལག་པ་ལ་ཕུ་ཅིག་བཏབ་
རྗེས། རིམ་གྱིས་མིག་བཙུམས་ཏེ་ཡུན་རིང་པོ་ཞིག་འགོར་སོང་།
“འབྲུག་མོ། ད་ཨ་ལགས་ལ་ཉལ་ས་བཅའ་རུ་སོང་།”
ཉྩ 277 ཝཱ



ཀྲུང་གོའི་བོད་ཀྱི་དེང་རབས་ཚོ་ལ་རིག་གཅེས་བཏུས།
སམ་
མ་༥，
་་
ཆa
་ བདུན།
སྤྲུལ་སྐུ་རི་སྡེ་འདིར་ཕེབས་ནས་བདུན་ཕྲག་གཅིག་འགོར་སོང་། རང་
བཞིན་དྲང་ཞིང་ངང་རྒྱུད་འཇམ་པའི་རི་སྡེ་འདི་གའི་མི་རྣམས་ཀྱིས་ཁོ་ལ་
འབུལ་བ་མང་བོ་ཕུལ་བ་དང་། རྒན་རྒོན་རྣམས་ཀྱིས་ཁོ་ལ་དད་པ་བྱེད་ཚད་
ཀྱང་ཇེ་ཆེ་ཇེ་ཆེར་གྱུར། ཡིན་ན་ཡང་། བུ་མོ་གཞོན་ནུ་མ་ཚོའི་ཁྲོད་ན་ཁོང་ལ་
གླེང་ཕྱོགས་མི་འདྲ་བ་མང་བོ་ཡོད་པ་དང་། ལྷག་པར་དུ་འབྲུག་མོ་དང་སྤྲུལ་
སྐུ་བར་གྱི་འབྲེལ་བ་ལ་བཤད་རྒྱུ་གཏམ་རྒྱུ་མང་བོ་འདུག ཆུ་ལེན་དུ་འགྲོ་
བའི་ལམ་ཁར། ལྕགས་མོ་བྱམས་ཀྱིས་འབྲུག་མོ་ལ་གསང་གཏམ་ཞིག་བཤད་
པ་འདྲ། །
“བླ་མའི་སྡོམ་པ་འཕྲོག་ན་དམྱལ་བར་ལྷུང་ངེས་རེད།”
“ཁྱོད་ཀྱིས་རྫུན་མ་གཏམ། སྐད་ཆ་དེ་ཚོ་ཁྱོད་ཀྱིས་གང་ནས་ཐོས་པ་
ཡིན།”
“རྒྱལ་ཁམས་ཀྱི་ཁ་ན་ཡེ་ཤེས་ཀྱི་སྤྱན་ཡོད་ཟེར་བ་མ་ཐོས་སམ།”
“ གང་ལྟར་ཀྱང་ད་ལྟ་འཕྱིས་དྲགས་འདུག མི་མང་གི་ཁ་སངས་རྒྱས་
ཀྱིས་ཀྱང་མི་ཆོད་ཟེར་བ་ལྟར་ཡིན་པས། ཅི་ཞིག་བཤད་ནའང་བཤད་དུ་ཆུག ཁོ་
ཚོའི་ཁ་མ་ན་ན་ངའི་རྣ་ཚ་དགོས་དོན་མི་འདུག”
“སྤྲུལ་སྐུ་ཁྱོད་ཀྱི་མག་པ་བྱེད་རྒྱུ་རེད་ཟེར་བ་དེ་ཨེ་བདེན།”
འབྲུག་མོས་བདེན་པའི་བརྡ་ལ་མགོ་བོ་གུག་གུག་ཅིག་བྱས་པ་དང་། གདོང་
ལ་སྐག་བསྐུས་པ་ལྟར་དམར་པོ་དམར་རྐྱང་དུ་གྱུར་པ་དང་། དགོང་མོ་དེར་སྤྲུལ་
ཀྑ
773
ཉྩ་



འབྲོང་སྟག་ཐང་།
སྐུས་ཁོ་མོ་ལ་ལབ་པའི་ཚིག་རྣམས་ཇི་མ་ཇི་བཞིན་དུ་རྣ་ལམ་དུ་འཁོར་ཡོང་།
“འབྲུག་མོ་ལགས། སྤྱིར་ང་རང་འཇིག་རྟེན་འཁོར་བ་ལ་ཞེ་ལོག་ཅིང་
ཡི་མུག་པ་ཞིག་ཡིན་མོད། འོན་ཀྱང་། ད་ལྟའི་སྤྱི་ཚོགས་འདིའི་ནང་དུ་འཁོར་
བའི་ཁྱིམ་ཐབ་མི་འཛིན་ཀ་མེད་རེད། ད་ལྟ་བླ་ཆེན་སྤྲུལ་སྐུ་རྣམས་ཀྱིས་ཀྱང་
རིག་མ་བཞེས་ཀྱིན་འདུག དེར་མ་ཟད། ངའི་སྐུ་ཕྲེང་གོང་མ་རྣམས་ཀྱིས་ཀྱང་
རིག་མ་བཞེས་མྱོང་། ཉིན་འགའི་སྔོན་ལ་ངའི་རྨི་ལམ་དུ་བླ་མ་དམ་པ་རྣམ་
མཁར་བྱོན་ཏེ་སང་ཉིན་ཁྱོད་རིགས་བཟང་གི་མཁའ་འགྲོ་མ་ཞིག་དང་འཕྲད་
པར་འགྱུར་རོ་ཞེས་གསུངས་པ་ཞིག་རྨིས་པས། ཕྱི་ཉིན་ཁྱོད་ཨ་ཁུ་ཉི་མ་ཚང་
ལ་སླེབས་མ་ཐག ངའི་སེམས་ལ་བླ་མའི་ལུང་བསྟན་དེ་ཁྱོད་ལ་བབས་པ་ཤེས་
སོང་། བླ་མའི་ལུང་བསྟན་ལ་འཁྲུལ་བ་ཞིག་གང་ན་ཡོད། དེ་རིང་འུ་གཉིས་ངོ་
ཕྲད་པའང་སྔོན་གྱི་ལས་རེད། ཁྱོད་ལའང་བག་ཆགས་བཟང་པོ་ཞིག་ཡོད་པས་
ང་རང་ཁྱིམ་དུ་གདན་དྲངས། ཞབས་ཏོག་ཀྱང་བཟང་པོ་ཞིག་བསྒྲུབས། སྔོན་གྱི་
ལས་དབང་ལ་བཟློག་ཐབས་མེད་པ་དང་། ཐོད་པའི་རི་མོ་ལ་བསུབ་རྒྱུ་གང་ན་
ཡོད།”
“དྲང་མོར་བཤད་ན། ངའི་ཕ་མ་གཉིས་ཀྱིས་ཀྱང་ང་ལ་ཆུང་མ་ཞིག་
བཤད་ཡོད་ལ། བུ་མོ་དེའང་མོ་སྒོ་སྐྱེས་འབྲས་མི་ཡག་རྒྱུ་མེད་མོད། འོན་ཀྱང་
ངའི་རྨི་ལམ་དུ། ་ལས་མཐུན་གྱི་ཚེ་གྲོགས་གཞན་ན་མཆིས། །མི་མཐུན་གྱི་
ཆུང་མ་མྱུར་དུ་སྤོངས་ ཞེས་པའི་ལུང་བསྟན་བྱུང་། དེ་བས་ངས་ཀྱང་བླ་མའི་
ལུང་བསྟན་ཇི་བཞིན་བུ་མོ་དེ་སྤངས་ནས་ལས་མཐུན་གྱི་ཚེ་གྲོགས་ལ་བསྙེགས་
ནས་འོངས་པ་ཡིན། གལ་ཏེ་ཁྱོད་རང་བློ་འཐད་ན། ང་ཁྱོད་ཀྱི་མག་པ་བྱས་ཀྱང་
ཆོག.…....”
༄༅ 279 ༄༅



ཀྲུང་གོའི་བོད་ཀྱི་དེང་རབས་འཚོལ་རིག་གཅེས་བཏུས།
“འོ། ངོ་མ་དེ་ལྟ་བུ་ཞིག་ཡིན་ན་ལེགས་མོད། འོན་ཀྱང.....”
ལྕགས་མོ་བྱམས་ཀྱིས་འབྲུག་མོས་སྤྲུལ་སྐུའི་ཚིག་རྣམས་བསྐྱར་ཟློས་བྱས་
པ་ལ་ཉན་རྗེས། དེ་ལྟར་བཤད་པ་དང་། དེ་མ་ཐག་སྤྲུལ་སྐུས་བུ་མོ་གཞན་དག་ལ་
བརྙས་བཅོས་དང་ཁ་མཚར་ཀུ་རེས་རྩེ་བའི་གནས་ཚུལ་བུད་མེད་རྣམས་ཀྱིས་
གླེང་བ་དེ་དྲན་ནས་ཚིག་མཚམས་བཅད་པ་རེད། །
“ཨ་ཆེ་ལྕགས་མོ། ཚིག་ཡོད་ན་དྲང་མོར་ཤོད། ཚམ་ཚོམ་དེ་འདྲ་བྱས་
ནས་ཅི་བྱེད།”
“འོ། མེད། མེད.….…..”
“འོ་ན། འདི་ཁོ་ལ་སྤྲོད་རོགས་གནང་།” འབྲུག་མོས་བྱུ་རུའི་སྐེ་རྒྱན་ཕུད་
དེ་ལྕགས་མོ་བྱམས་ཀྱི་ལག་ཏུ་གཏད།
“འདི….....”
“ཁྱོད་ཀྱིས་ཁོ་ལ་སྤྲོད་དང་། ངའི་བསམ་དོན་ཤེས་འགྲོ། བདེ་མོ་བྱོས། ཧེ་
ཧེ་ཧེ….....”
སྐབས་དེར། འབྲུག་མོ་དང་ལྕགས་མོ་བྱམས་གཉིས་ཀྱིས་ཆུ་ཁུར་ནས་
འབྲུག་མོ་ཚང་གི་སྒོ་ཁར་སླེབས་པས། འབྲུག་མོ་གད་མོ་དགོད་བཞིན་སྒོ་ཕྱེ་ནས་
ནང་ལ་འཛུལ་སོང་།
བརྒྱད།
ལྕགས་མོ་བྱམས་ཞག་གང་བོར་གཉིད་མ་ཁུགས། དང་ཐོག་སྤྲུལ་སྐུ་ལ་
དད་པ་སྐྱེས་པ་དང་། བར་དུ་དོགས་པ་སྐྱེས་ཤིང་། ད་ནི་ཁོང་ཁྲོ་ལངས་འདུག
% O82



འབྲོང་ལུག་ཐང་།
མདང་དགོང་གི་གནས་ཚུལ་དེ་ནི་ཅི་འདྲའི་བློ་ཡུལ་ལས་འདས་པ་ཞིག་རེད་
ཨང་།
མདང་དགོང་། ཨ་ཁུ་ཉི་མ་དང་སྤྲུལ་སྐུ་གཉིས་ཀྱིས་ཁྱོད་དགའ་ང་སྐྱིད་
ཀྱི་གཏམ་མང་བོ་གླེང་ནས་ནམ་གུང་བར་དུ་སླེབས། སྤྲུལ་སྐུ་ཤིང་ཁང་ནང་ལ་
གཉིད་དུ་འགྲོ་ཁར། ལྕགས་མོ་བྱམས་ཀྱིས་འབྲུག་མོའི་སྐེ་རྒྱན་དེ་འབུལ་དགོས་
སྙམ་ནས་སྤྲུལ་སྐུའི་རྗེས་དེད་ནས་སོང་། འདེད་སྒོ་ཁར་སླེབས་པ་ན། ལྕགས་
མོ་བྱམས་ཀྱིས་སྐེ་རྒྱན་དེ་ཕུལ་བ་ལ། སྤྲུལ་སྐུས་མཐོང་ཡང་མ་མཐོང་ཁུལ་བྱས་
ནས་འདེད་སྒོ་ཕྱེ་བ་དང་། དཀར་མེ་བསྒྲོན་རྗེས་ལྕགས་མོ་བྱམས་ལ་ནང་དུ་
ཤོག་ཅེས་པའི་ལག་བརྡ་ཞིག་བརྒྱབ། ལྕགས་མོ་བྱམས་འདེད་སྒོའི་རྟིང་བར་
སོང་ནས་ན་རེ། “ཨ་ལགས། སྐེ་རྒྱན་འདི་འབྲུག་མོས་ཁྱེད་ལ་ཕུལ་བ་ཡིན།
དོ་ནུབ….……..༧
སྤྲུལ་སྐུས་བྱུ་རུའི་སྐེ་རྒྱན་དེ་ལེན་ཞོར་དུ་ལྕགས་མོ་བྱམས་ཀྱི་ལག་མགོ་
ནས་བཟུང་སྟེ་ཤིང་ཁང་ནང་ཡར་འཐེན་རྩིས་བྱས་པ་ལ། ལྕགས་མོ་བྱམས་
ཀྱིས “ཨ་མ” ཞེས་སྐད་དྲག་པོ་ཞིག་ཤོར་བ་དང་། མྱུར་མོར་རང་གི་ལག་པ་དེ་
ཤུགས་ཅི་ཡོད་བཏོན་ནས་ཚུར་འཐེན་པ་ལ། སྟབས་ལེགས་ནས་སྤྲུལ་སྐུ་ལ་ཡང་
གྲ་སྒྲིག་བཟང་པོ་ཞིག་མེད་པས་ཐར་ཐུབ་སོང་།
སྤྲུལ་སྐུའི་སྤྱོད་ངན་དེ་མཐོང་བས། ལྕགས་མོ་བྱམས་ཀྱི་སེམས་ལ་ཁོང་ཁྲོ་
ཆེན་པོ་ལངས་པ་དང་། སྐྱུག་བྲོ་ཞིང་ཡི་ཆད་པའི་སྣང་བ་ཞིག་ཤར་ཏེ་ཞག་གང་
བོར་གཉིད་མ་ཐུབ། ཡུན་རིང་པོ་ཞིག་འདས་རྗེས། སྤྲུལ་སྐུ་སྡོད་སའི་ཤིང་ཁང་གི་
འདེད་སྒོ་དེ “ཙིར” སྒྲ་དང་བཅས་ཏེ་ཕྱེ་བའི་སྒྲ་ཐོས་ན་ཡང་། ལྕགས་མོ་བྱམས་
ཀྱི་སེམས་ལ་དངངས་སྐྲག་སྐྱེས་པ་ལས་ཅི་ཡང་མ་དྲན།
༄༅ O81



མལ་ལ་ལ་
* ཀྲུང་གོའི་བོད་ཀྱི་དེང་རབས་རོལ་རིག་གཅེས་བཏུས།
བྱ་མགོ་མ་གྲགས་བྱུང་། ནམ་རྒྱུན་དུ་ལྕགས་མོ་བྱམས་བྱ་མགོ་མ་གྲགས་
དུས་མལ་ལས་ལངས་ཏེ། ཁ་ལག་འཁྱུད་པ་དང་། མེ་འབུད་པ། ཁྱིམ་འཕྱུག་པ་
སོགས་ལས་ཀ་མང་ན་ཡང་། ད་ནངས་ཞོགས་པར་ཁོ་མོ་མལ་ལས་ལང་མི་འདོད་
པར་གྱུར་པ་དང་། སེམས་ལ་དངངས་སྐྲག་གིས་ཁེངས་འདུག
བྱ་བར་མ་གྲགས་སོང་།
“མནའ་མ།”
་
« ......༧
“ལྕགས་མོ།” ཨ་ནེ་ལྷ་མོས་མནའ་མ་གཉིད་ལ་ཤོར་བར་དོགས་པ་འདྲ།
ལན་གཉིས་ལ་བོས་ཀྱང་མནའ་མས་ཨ་ལན་སྟེར་བ་མ་ཐོས་པས། ཨ་ནེ་ལྷ་མོའི་
སེམས་ལ་མནའ་མ་ལ་ན་ཚ་འདྲ་བྱུང་བ་མིན་ནམ་སྙམ་ཏེ་ཡར་ལངས་པ་དང་།
ལྕགས་མོ་བྱམས་ཉལ་སའི་སྒོ་བརྡུངས།
“ལྕགས་མོ།”
“འོ། ཨ་ནེ།” ལྕགས་མོ་བརྒྱལ་ལས་སངས་པ་ལྟར་འཚབ་མ་འཚུབ་
ཀྱིས་ཡར་ལངས་པ་དང་། སྒོ་ཕྱེ་ནས་ཨ་ནེ་ལྷ་མོ་ལ། “ང་ད་ནང་ས་གཉིད་ལ་ཤོར་
སོང” ཟེར། ..
ཨ་ཡེ་ལྷ་མོས་ཤིང་ཁང་གི་འདེད་སྒོ་ཕྱེས་ཡོད་པ་མཐོང་ནས། སེམས་ལ་
ཨ་ལགས་ཀྱིས་མདང་དགོང་འདེད་སྒོ་གཏན་རྒྱུའང་བརྗེད་སོང་བ་འདྲ་སྙམ་སྟེ་
ཕར་སོང་ནས་བལྟས་པ་ན། སྤྲུལ་སྐུ་མེད་པ་དང་ཁོའི་ཅ་ལག་རྣམས་ཀྱང་མེད་པ་
མཐོང་།
“སྤྲུལ་སྐུ།”
ལྕགས་མོ་བྱམས་འོངས་པ་མཐོང་ནས་ཨ་ནེ་ལྷ་མོས་གདངས་དམའ་མོའི་
༄༅ 32



I་
འབྲིང་སྟག་ཐང་། སྤྱི་
སྒོ་ནས་དེ་ལྟར་དྲིས།
ལྕགས་མོ་བྱམས་ཀྱིས་སེམས་ནས “འདྲེ་དེ་གང་ལ་སོང་ན་སོང” ཞེས་
སྡིགས་མོ་བྱེད་ཞོར་དུ་ཁྱིམ་མཚེས་འབྲུག་མོ་ཚང་ལ་མཛུབ་མོས་བསྟན།
ཨ་ནེ་ལྷ་མོ་ཐོག་མར་ཧད་པར་གྱུར་པ་དང་། དེ་ནས་གདོང་ལ་འཛུམ་ཞིག་
ལངས་ཤིང་། “གླེན་མ་ཁྱོད་ཚོ” ཞེས་ངག་འཇམ་པའི་སྒོ་ནས་བཤད་ཞོར་དུ་
ལྕགས་མོ་བྱམས་ཀྱི་ཕྲག་པར་ཁུ་ཚུར་ཡང་མོ་ཞིག་གཞུས་པ་དང་། “ད་རེམ་མ་
མེ་ཁ་ཟུངས” ཞེས་ཟེར།
དགུ།
བུད་མེད་རྣམས་གཅིག་རྗེས་གཉིས་མཐུད་ཀྱི་སྒོ་ནས་ཞིང་ཁར་ཡུར་མ་
ཡུར་དུ་འགྲོ་བཞིན་ཏུ་འདུག ལྕགས་མོ་བྱམས་ཀྱིས་འབྲུག་མོ་དང་བུ་མོ་འགའ་
སྟུན་ན་འགྲོ་བ་མཐོང་ནས། འབྲུག་མོ་ཞེས་ལན་གཉིས་གསུམ་ཙམ་ལ་བོས་ཀྱང་
ཨ་ལན་མི་སྟེར་བ་དང་། དེའི་གྲས་ཀྱི་བུ་མོ་ཞིག་གིས་ཁ་ཕྱིར་འཁོར་ནས་འགྲམ་
པའི་མཁུར་མགོ་ལ་གོང་མཛུབ་ཀྱིས་འདྲད་བཞིན་ཧབ་ཆ་བྱེད་ཅིང་འགྲོ། བུ་མོ་
དེ་ནི་སྡེ་བའི་ནང་གི་ཁ་ངན་ཞིག་ཡིན་པས་སྐྱེས་ཕོ་མོ་ཚང་མས་ཁོ་མོའི་མིང་
མི་འབོད་པར “བཤད་ཁ་མ” ཟེར། ནམ་རྒྱུན་དུ་འབྲུག་མོ་ནི་བཤད་ཁ་མ་དང་
མཉམ་དུ་མི་འགྲོ་ལ། ཁོ་མོ་གཉིས་ཀྱི་འབྲེལ་བའང་མི་བཟང་བས། ལྕགས་མོ་
བྱམས་ཀྱི་སེམས་ལ་ཡ་མཚན་ཆེན་པོ་སྐྱེས་པ་དང་། ད་ལྟ་བཤད་ཁ་མས་ཁོ་མོ་ལ་
ཧབ་ཆ་བྱེད་པ་མཐོང་ནས་ལྕགས་མོ་བྱམས་ཀྱང་ཚིག་པ་ཟོས་ནས། “འབྲུག་མོ།
ཁྱོད་སྡོད་དང་ང་ལ་བཤད་རྒྱུ་ཞིག་ཡོད” ཅེས་བཤད།
O85 རྒྱུ



ཀྲུང་གོའི་བོད་ཀྱི་དེང་རབས་ཚོས་རིག་གཅེས་བཏུས།
“ཧིན། ཁྱོད་བཤད་པར་ངོ་མི་ཚ་ནའང་། ང་ཉན་པ་ལ་ངོ་ཚ།”
་ ་ འབྲུག་མོས་དེ་ལྟར་བཤད་མ་ཐག བུ་མོ་རྣམས་ཁ་ཕྱིར་འཁོར་ནས་སླར་
ཡང་ཧབ་ཆ་ཞིག་བྱས།
“འབྲུག་མོ། སྐད་ཆ་སོམས་ལ་ཤོད། རྩམ་པ་ལྡོད་ལ་མྱིད། མི་རྩེ་སྤྱད་མ་
བྱེད།”
“མི་ངོ་ཚ་མེད་ན་ཁྱི་ཡིན། ཁྱི་རྔ་མ་མེད་ན་འདྲེ་ཡིན་ཟེར་བ་ངོ་མ་རེད།
ཁྱོད་ཀྱིས་ངའི་མགོ་ཁྱི་གཡོག་གཡོག་བྱས་པ་ཕར་ཞོག ད་དུང་ངའི་སྐེ་རྒྱན་
ཧིན། རྐུན་མོ་ཁྱོད།”
“ངོ་ཚ་རྒྱུ་ཟེར་བ་དེ་ཁྱོད་ལ་མི་འདུག སྐེ་རྒྱན་དགོས་ན་རང་གི་སྤྲུལ་སྐུ་
ལ་ཤོད། མིའི་མགོ་ལ་ཞྭ་མོ་མ་གཡོགས།”
“ཤ་ཞིམ་པོ་ཨ་ཕོ་སྤྱང་ཀིས་ཟོས། ཁག་ངན་པ་ཨ་ཆེ་ཝ་མོར་བཀལ་
ཟེར་བ་དེ་ཁྱོད་ལ་རན། རྩམ་པ་རང་གིས་ཟོས་ནས་རྩམ་ཁུག་མིའི་མགོ་ལ་མ་
བསྐོན།”
“སྔ་དྲོ་རྟ་ཕོ་ཆས་ཀྱིས་གསོས་ན། ཕྱི་དྲོ་དྲིན་ལན་འཕྲ་ཡིས་འཇལ་ཟེར་
བ་དེ་ཁྱོད་འདྲ་བ་ལ་བཤད་པ་རེད། ཆང་ལན་ཆུ་དང་། ཇ་ལན་གཅིན་གྱིས་མ་
འཇལ་ན་བཟང་།”
“ཁྱོད་ཀྱིས་ང་ལ་ཇ་ཞིག་བླུད་པ་དེ་དག་ལས་ཁ་རེད། ངོ་ཚ་རྒྱུ་མེད་པ་
ཁྱོད། ངའི་སྐེ་རྒྱན་བྱིན།”
” ཁྲེལ་མེད་མ་ཁྱོད། འགྲོ། ཁྱོད་ཀྱི་སྤྲུལ་སྐུ་ལ་ངོ་གཏུགས་བྱེད་དུ་འགྲོ།”
“ཁྱོད་མ་དགའ་གས་སོང་རུང་། མ་སྐྱིད་ལ་ཤི་སོང་རུང་། སྤྲུལ་སྐུ་
ངའི་ཡིན། མི་སོང་ཤུལ་ནས་ངོ་གཏུགས་སུ་ལ་བྱེད། ཁྱོད་བྲེལ་བ་མ་ལང་
p 224 རྒྱུ



འབྲོང་སྟག་ཐང༌། རྒྱུན
དང་། ཚེ་རིང་ཕྱིར་སླེབས་ན་ངས་ཁྱོད་ལ་ངོ་གཏུགས་བྱེད། དེ་དུས་ཁྱོད་ཀྱི་
པགས་པ་དམར་བཤུ་བྱེད་དུས་ཁྱོད་ལོ་ཁ་ཤོམ་འདི་འདྲ་ཨེ་འདུག་བལྟས་
ཆོག སྤྲུལ་སྐུ་སང་ཡོང་གནངས་ཡོང་རེད། ཚེ་རིང་གི་ཚ་རུ་ཁྱོད་ཀྱིས་སུ་ལ་
བྱིན་པ་ཡིན། ཧེ་ཧེ།”
བུ་མོ་རྣམས་སླར་ཡང་ཧབ་ཆ་དི་རིར་བྱུང་། །
ལྕགས་མོ་བྱམས་ཚིག་པ་ཟོས་ནས་ཁོག་གི་སྙིང་ཡང་མིད་པའི་ཁ་ལ་
ཡར་གྲབས་བྱེད་ཀྱིན་འདུག ཁོ་མོ་ངུ་སྔངས་བྱེད་བཞིན་དུ་ཁྱིམ་དུ་ཕྱིར་ལོག་པ་
དང་། ཤིང་ཁང་ནང་ལ་སོང་ནས་བལྟས་དུས། ངོ་མ་ཚེ་རིང་གི་ཚར་སླག་དེ་མི་
འདུག སྒམ་དམར་པོ་དེའི་ཟྭ་ཡང་འཕྲོད་མི་འདུག་པས་ཁོ་མོས་མྱུར་མོར་སྒམ་
ཁ་ཕྱེ་ནས་བལྟས་པ་ན། ཨ་ཁ། ན་ནིང་བགོ་བཤའ་ལ་ཐོབ་པའི་ཤོག་སྒོར་ལྷག་
མ་སུམ་བརྒྱ་ཡོད་པ་དེའང་དངུལ་ཁུག་ནང་དུ་མི་འདུག བལྟས་བལྟས་རིག་
རིག་ལ་དོན་རྐྱེན་འདི་ལྟ་བུ་ཞིག་བྱུང་བས་ཚེ་རིང་ཕྱིར་ལོག་ན་གསལ་བཤད་
ཇི་ལྟར་བྱེད། “སྤྲུལ་སྐུ། རྐུན་པོ་ཁྱོད། ངས་ཁྱོད་ཀྱི་སྙིང་མགོ་ལ་སོ་འབྲད་ཅིག་
བྱས་ནའང་སྙིང་ནད་སངས་པ་དཀའ།” དེ་མ་ཐག་ལྕགས་མོ་བྱམས་དྲན་མེད་དུ་
བརྒྱལ་སོང་།
བཅུ།
ཟླ་ངོ་གཅིག་གི་དུས་ཡུན་ནི་ཐུང་ཐུང་ཞིག་ཡིན་མོད། འོན་ཀྱང་ལྕགས་
མོ་བྱམས་ལ་ཆ་མཚོན་ན་ལོ་གཅིག་ལས་ཀྱང་རིང་། ཟླ་ངོ་གཅིག་གི་རིང་ལ་
སྡེ་བའི་མི་རྣམས་ཀྱི་གླེང་མོ་བྱེད་ཡུལ་ནི་ལྕགས་མོ་བྱམས་རེད། རྣ་བའི་བུ་ག་
༄༅ 285 ཉྩ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
འབིགས་པའི་གཏམ་འཆལ་དང་སྙིང་རླུང་སྟོད་ལ་འཚང་དུ་འཇུག་པའི་མི་ཁ་
དེ་དག་ནི་རལ་གྲི་ཞིག་དང་འདྲ་བར་ལྕགས་མོ་བྱམས་ཀྱི་དོན་ལྔ་སྣོད་དྲུག་ཚང་
མ་ཉག་ཉོག་ཏུ་དཀྲུགས། “སྤྲུལ་སྐུ་དང་ལུས་འབྲེལ་བྱས་སོང་།” “འབྲུག་མོའི་
སྐེ་རྒྱན་བརྐུས་སོང་།” “ཚེ་རིང་གི་ཚར་སླག་བཟའ་རྟགས་ལ་ཕུལ་སོང” ཟེར་
བ་སོགས་ཀྱི་མ་ཉེས་ཁ་གཡོག་གི་ཚིག་འཁྱལ་དེ་དག་རླུང་དང་འདྲ་བར་གཡུག་
གིན་གཡུག་གིན་ཇེ་ཆེར་གྱུར།
“མནའ་མ། སེམས་ཁྲལ་མ་བྱེད། ངེད་རྒན་རྒོན་གཉིས་ཀྱིས་འཆལ་
གཏམ་དེ་ཚོ་ལ་ཁ་ཡ་བྱེད་རྒྱུ་མིན། ཁྱོད་མི་ཅི་འདྲ་ཞིག་ཡིན་པ་ངེད་གཉིས་ཀྱིས་
མི་ཤེས་ཟེར་རྒྱུ་ཅི་ཡོད། གཏམ་དེ་ཚོ་ཚེ་རིང་གིས་གོ་ནའང་ཡིད་མི་ཆེས་ཁོ་ཐག་
རེད། སེམས་མ་སྡུག”
ཨ་མྱེས་དང་ཨ་ནེ་གཉིས་ཀྱི་སྐད་ཆ་དེ་དག་གིས་ལྕགས་མོ་བྱམས་ལ་སེམས་
གསོ་ཤིན་ཏུ་ཆེན་པོ་ཐོབ་ན་ཡང་། ཕྱི་སྡེ་བའི་མི་ཁ་དེས་ཁོ་མོའི་སེམས་ལ་མནར་
གཅོད་ཚད་མེད་བྱེད་ཀྱིན་འདུག ཟླ་ངོ་གཅིག་རིང་ཁོ་མོ་ཆུ་ལེན་དུ་འགྲོ་དུས་ཀྱང་
མགོ་བོ་ཡར་བཀྱགས་ནས་འགྲོ་བའི་སྤོབས་པ་མེད་པས། སྡེ་བའི་ལས་ཀ་ལས་དུས་
དེ་བས་ཀྱང་མགོ་འགྱོགས་མི་ཐུབ། འཆལ་གཏམ་དེ་དག་ཁོ་མོའི་རྣ་བར་ལྷུང་
ཐེངས་རེར། ད་ནི་འཆི་བ་ལས་འོས་མེད་སྙམ་པའི་བསམ་བློ་འཇིགས་སུ་རུང་བ་
ཞིག་སྐྱེས་ན་ཡང་། ཨ་མྱེས་དང་ཨ་ནེ་གཉིས་སྔར་ལས་བྱམས་བརྩེ་ཆེ་བ་དང་།
བུ་རྡོ་རྗེ་སྙིང་རྗེ་བ་ཞིག་འདུག་པས། ཁོ་མོའི་རེ་བ་ཡོངས་རྫོགས་དེ་ལ་བཅོལ་བ་
དང་། གལ་སྲིད་ཁྱོ་བོ་ཕྱིར་ལོག་ན་གནས་ཚུལ་རྣམས་ཁོང་ལ་དྲང་བོ་བཤད་ཀྱང་།
ཡིད་མ་ཆེས་ན་དེ་དུས་ཐབས་བཀོད་འཐེན་ཆོག་སྙམ། །
“ཨ་མ། ཨ་ཕ་ཕྱིར་ཕེབས་བྱུང་།”
ལ་
པ་
# 236



at
ས་
ག
འབྲོང་སྟག་ཐང་། རྒྱུ
་ ་ ལྕགས་མོ་བྱམས་དགའ་སྐྱོ་ཟུང་འདྲེས་ཀྱི་ངང་ནས་ཡར་ལངས་ཏེ་རྒྱལ་
སྒོ་ཁར་བརྒྱུགས་སོང་། ཁོ་མོས་ཁྱོ་བོའི་གདོང་ལ་བྱམས་བརྩེའི་འཛུམ་ཞིག་དང་
དཔྲལ་བའི་མིག་ལས་ཡིད་ཆེས་ཀྱི་མདངས་ཤིག་ཤར་ཡོད་པ་མཐོང་ནས། སེམས་
འགུལ་དྲག་པོ་ཐེབས་པ་དང་། ཨ་མྱེས་དང་ཨ་ནེ་གཉིས་གམ་དུ་ཡོད་པ་ལའང་མ་
འཛེམས་པར་ཚེ་རིང་གི་པང་ལ་མཆོངས་སོང་།
སྡེ་བའི་སྐྱེས་ཕོ་མོ་རྣམས་ཨ་ཁུ་ཉི་མ་ཚང་གི་སྒོ་ཁར་འཛོམས་བྱུང་།
འབྲུག་མོའི་ལག་ཏུ་ཚེ་རིང་གི་ཚར་སླག་བཟུང་སྟེ་ལོགས་ཤིག་ན་འགྲེང་
ཡོད་པ་དང་། ཁོ་མོའི་གདོང་ལ་ཁོང་འཛུམ་ཞིག་ལངས་འདུག ཡིན་ན་ཡང་། ཨ་
ཁུ་ཉི་མའི་ལག་ཏུ་བོང་བུ་ཞིག་གི་མཐུར་མདའ་བཟུང་ཡོད་པ་དང་། བོང་བུ་དེ་
ནི་ཉིན་ཉི་ཤུའི་སྔོན་ལ། སྤྲུལ་སྐུའི་ཅ་ལག་འགེལ་སྤྱད་དུ་གཡར་བའི་རང་ཚང་
གི་བོང་བུ་དེ་ཡིན་པ་ཤེས་ནས་སེམས་ལ་ཅི་འདྲ་གང་འདྲ་སྙམ་པ་དང་། སྐབས་
དེར། ལམ་ལས་པའི་ཕོ་སྐྱེས་རྣམས་ཀྱིས་ཁོ་མོ་ལ་སྡང་མིག་གིས་ལྟ་བཞིན་ཡོད་
པ་ད་གཟོད་ཤེས་སོང་། །
ཚེ་རིང་ཕར་སོང་ནས་ཁ་ཅི་ཡང་མི་གྲག་པར་འབྲུག་མོའི་ལག་ནས་རང་
གི་ཚར་སླག་དེ་འཕྲོག་པ་འདྲ་བ་ཞིག་བྱས་ཏེ་ཁྱེར་བ་དང་། དེ་ནས་ཡང་ལྕགས་མོ་
བྱམས་ལ་མིག་བརྡ་ཞིག་བསྟན་ཏེ་ཚར་སླག་དེ་ཁོ་མོ་ལ་བྱིན། དེ་ན་ཡོད་པའི་མི་
རྣམས་དབེན་ཐིང་ངེར་འདུག་པ་དང་། འབྲུག་མོ་ཚང་གི་བོང་བུ་དེས་ངུ་སྐད་ལྟ་
བུ་ཞིག་བརྒྱབ། ཨ་ཁུ་ཉི་མས་བོང་བུའི་མཐུར་མདའ་བཏང་བ་ལ། བོང་བུ་དེས་
རྣ་བ་གཡོ་བཞིན་རང་གི་བདག་མོ – འབྲུག་མོ་ལ་དཀྲིས་ཤིག་བརྒྱབ་རྗེས་ཐད་
ཀར་འབྲུག་མོ་ཚང་ལ་ཤོར་སོང་།
“ཟངས་སྐུ།”
༄༅ 37 ཆ་



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཚེ་རིང་གི་སེམས་ལ་ཁོང་ཁྲོ་དང་སྙིང་རྗེ་ཟུང་དུ་འདྲེས་པའི་ངང་དེ་ལྟར་
དྲིས། །
“ཨ། ཟངས་སྐུ་ཨེ” འབྲུག་མོ་འུ་ཐུག་པའི་ངང་ནས་ལད་ཟློ་ལྟ་བུ་ཞིག་
བྱས།
སྐབས་དེར། རུ་གཙོ་རྣམ་རྒྱལ་གྱིས་གཟབ་ནན་གྱི་ངང་ནས་བཤད་རྒྱུར།
“འབྲུག་མོ་ཡ་འབྲུག་མོ། ཁྱོད་ཀྱིས་རེ་ལྟོས་བྱེད་པའི་སྤྲུལ་སྐུ་དེ་ད་ལྟ་
རྫོང་སྤྱི་བདེ་ཁང་ན་བཀག་ཉར་བྱས་འདུག ཁོ་ནི་སྤྲུལ་སྐུ་ངོ་མ་ཞིག་གཏན་
ནས་མ་ཡིན་པར། ག་ས་ག་ལ་སོང་ནས་མགོ་བསྐོར་གཏོང་བ་དང་ངན་དགུ་
བྱེད་པའི་མི་ངན་ཞིག་རེད། ཁོས་ཆོས་ལུགས་ཀྱི་ཕྱི་གོས་གྱོན་ནས་ཁྲིམས་
འགལ་ལུགས་འགལ་གྱི་བྱ་ངན་སྤྱོད་ངན་བྱེད་པར་གོམས་ཡོད་པས། ཁྱོད་ཚོ་
ཁོའི་མགོ་སྐོར་འོག་ཏུ་ཐེབས་པ་ནི་ངོ་མ་བློ་ཕངས་དགོས་པ་ཞིག་རེད།” རུ་
གཙོས་ཨ་ཁུ་ཉི་མ་ལ་ཅེ་རེར་ལྟ་བཞིན་མུ་མཐུད་ནས་བཤད་རྒྱུར། “ཏང་གི་
ཆོས་དད་རང་མོས་ཀྱི་སྲིད་ཇུས་ལག་ལེན་དུ་བསྟར་སྐབས། ཅི་ནས་ཀྱང་དགྲ་
གཉེན་གྱི་དབྱེ་བ་ལེགས་པོར་འབྱེད་དགོས། མི་ངན་དེས་ཨ་ཁུ་ཉི་མའི་ཟངས་སྐུ་
བརྐུས་ནས་འབྲུག་མོ་ལ་དྲན་རྟེན་དུ་བཞག་པ་དང་། འབྲུག་མོའི་སྐེ་རྒྱན་ཁྱེར་
ནས་སྡེ་བ་གཞན་གྱི་བུ་མོ་ཞིག་ལ་བཟའ་རྟགས་སུ་བྱིན།” སྐབས་དེར་རུ་གཙོས་
བྱུ་རུའི་སྐེ་རྒྱན་ཞིག་བསྟན་ནས། “གླེན་མ་ཁྱོད། རིན་ཐང་སྒོར་མོ་ལྔ་བརྒྱ་ལྷག་
གི་སྐེ་རྒྱན་དེ་གང་བྱུང་དུ་བྱིན་ཏེ་ཅི་བྱེད། རང་སྡེའི་ཕོ་གསར་ཚོ་ཚིག་པ་ཟོས་
འདུག མ” ཞེས་སྐེ་རྒྱན་དེ་འབྲུག་མོ་ལ་བྱིན།
སྐབས་དེར། སྡེ་བའི་ནང་གི་ཕོ་གསར་ཚོ་གད་མོ་ཤོར་བ་དང་། དེ་ནི་
མཐོང་ཆུང་དང་ཟུར་ཟ་བྱེད་པའི་དགོད་སྒྲ་མ་ཡིན་པར། གདུང་སེམས་དང་ཡིད་
# C33 རྒྱུ



འབྲོང་སྟག་ཐང་།
ཆེས་སྐྱེས་པའི་དགོད་སྒྲ་རེད།
འབྲུག་མོའི་གདོང་ཡོངས་ཚ་ལམ་ལམ་དུ་གྱུར་པ་དང་། མགོ་ལག་པས་
སྐྱོར་ཏེ་ཁྱིམ་ལ་བརྒྱུགས་སོང་། ་
“འབྲུག་མོ། ངའི་ཟངས་སྐུ་རེམ་མ་ཁྱེར་ཤོག་ཨ།” ཨ་ཁུ་ཉི་མས་ཀུ་རེ་
དང་བཅས་ཏེ་བཤད།
“སྒོར་མོ། ད་དུང་སྒོར་མོ…..”
“འོ། འདི་ན་བཞག་ཡོད། བདེ་མོ་འཚམ་པོ་ཡིན།” ཚེ་རིང་གིས་ལྕགས་
མོ་བྱམས་ཀྱི་ཚིག་དོན་ཧ་གོ་སྟེ་ཨམ་ཕྲག་ཐོག་ལ་ལག་པས་རྡེབ་རྡེབ་བྱས། །
“བན་རྒན། ཁྱོད་ཚོའི་སྤྲུལ་སྐུ་ལས་ང་རྙིང་མ་པའི་སྔགས་རྒན་མི་བཟང་
ངམ།” གློ་བུར་དུ་ཨ་ཁུ་གུ་རུ་རྡོ་རྗེས་དེ་ལྟར་བཤད། །
“སྔགས་རྒན། ཁ་རོག ཁ་རོག རུ་གཙོས་ཁོ་སྤྲུལ་སྐུ་ངོ་མ་ཞིག་མ་རེད་
ཟེར་བ་མ་ཐོས་སམ། དེ་སྤྲུལ་སྐུ་ཞིག་ཡིན་ན་ཁྱོད་ཚོ་སྔགས་པ་ཚོའི་རིགས་རྒྱུད་
འདྲ་བོ་འདུག”
དེར་ཚོགས་པའི་མི་རྣམས་ཧབ་ཆ་དིར་རེ་བ་ཞིག་བྱུང་། རུ་གཙོ་ཡང་གད་
མོ་ཤོར་བ་དང་། “ད་ཆོག་གི་ཆོག་གི བན་རྒན་དང་སྔགས་རྒན་འདི་གཉིས་ཁྱི་
དང་ར་འཕྲད་པ་ལྟ་བུ་རེད། ཏང་གི་སྲིད་ཇུས་ལྟར་ན་ཆོས་ལུགས་ཀྱི་གྲུབ་མཐའ་
ཁག་བར་ཕན་ཚུན་བརྩི་འཇོག་བྱེད་དགོས་པ་ལས་སྨོད་པ་བཏང་མི་ཆོག་པས།
དད་པ་ཡོད་ན་རང་རང་གི་ཆོས་ལ་དད་པ་བྱོས།་ བཤད་མཚམས་འདིར་སླེབས་
དུས་རུ་གཙོའི་གདོང་ལ་གཟབ་ནན་གྱི་རྣམ་འགྱུར་ཞིག་བསྟན་པ་དང་། གལ་པོ་
ཆེ་ལ་ནན་ཏན་གྱི་དཔེ་ལྟར། “ཡིན་ན་ཡང་། ད་ཐེངས་ཀྱི་བསླབ་བྱ་ཡིད་སྐྱོ་བ་
འདི་སུས་ཀྱང་མ་བརྗེད་པར་གྱིས་ཤིག” ཟེར།
ཧཱུྃ O89ཉྩ



༄༅ ཀྲུང་གོའི་བོད་ཀྱི་དེང་རབས་ཚོཙ་རིག་གཅེས་བཏུས།
དེར་ཚོགས་པའི་མི་རྣམས་ཀྱིས་གཏམ་དེ་ལ་ཡིད་འཐད་པའི་ངང་མགོ་
བོ་ལྡེམ་ལྡེམ་དུ་གཡོ་བ་དང་། ལྕགས་མོ་བྱམས་ཀྱི་མིག་ལས་མཆི་མ་ཤ་ཤར་དུ་
བཞུར་གྱིན་འདུག་
1980ལོའི་ཟླ1པོའི་ཚེས25ཉིན་དགུ་འགྱུར་པད་མོ་རོང་ནས་བྲིས།
1981ལོའི་ཟླ5པའི་ཚེས25ཉིན་པེ་ཅིན་དུ་ཞུ་དག་བྱས།
མཚན་འགྲེལ་
[1] མདོ་སྨད་ཀྱི་ཞིང་གྲོང་འགར་རྩྭ་དང་ཕུབ་མ་མེར་བསྲེགས་ཏེ་གོ་རེ་བཟོ་སྲོལ་
ཡོད་པ་དེ་ལ་ཟེར།
(1981ལོའི《སྦྲང་ཆར》དེབ་གསུམ་པ་ལས་བདམས)
# 192p



འབྲོང་ལུག་ཐང་། གྱུར་
ཧ་ཅང་མང་ན་ཧམ་པར་འགྱུར།
– བདུད་མོ་གསལ་བའི་འབེལ་གཏམ།
དབལ་ཤུལ་འཇམ་དབྱངས་གྲགས་འཛིན།
གླེང་སློང་བའི་གཏམ།
དེ་ཡང་། སྟོད་ན་གངས་རི་འབྲས་དཀར་གྱི་ལྷུན་པོ་སྤུངས་འདྲ། སྨད་ན་
མཚེའུ་རྨ་བྱའི་སྒྲོ་མདོངས་ལྟར་རྣམ་པར་བཀྲ་བའི་ཁོར་ཡུག་ཏུ། རྨ་ཆུ་ལུ་མ་
ནུབ་ནས་ཤར་ལ་མཆོང་བཞིན་པའི་སྐབས་སུ། གློ་བུར་དུ་དལ་བར་ལྡེམ་པའི་
ཚུལ་གྱིས་བྱང་ཕྱོགས་སུ་འཁྱོག་པའི་ཀློང་ན། རྩི་ཤིང་མེ་ཏོག་ཚར་དུ་དངར་བའི་
རིགས་ལ། ཤུག་པ་དང་ཐང་ཤིང་གི་ལྗོན་པ་དག་ནི་ཨ་སྔོན་གྱི་དབྱིངས་སུ་ཟུག་
པ། ལྕང་མ་དང་གླང་མ། འོམ་བུ་དང་ཀླུ་ཁེ་ཚང་ཚིང་འཁྲིགས་པའི་རྫོང་ནི་རྟ་
བོའི་བང་གིས་མི་གཤོགས་ཤིང་། ཞུ་མཁན་དང་སུ་རུ། སྤེན་མ་དཀར་ནག་ལ་
སོགས་པའི་ཚལ་ནི། དུས་ཚིགས་དང་བསྟུན་ཏེ། དཀར་སེར་དམར་ལྗང་སྔོ་བའི་
ཁ་དོག་གི་ལང་ཚོ་ནི། གོས་ཆེན་ཁ་ཕྱེ་བ་ལྟར་མཛེས་ཤིང་སྡུག་པ། རི་སྒང་ཤོད་
གསུམ་གྱི་སྤང་ལྗོངས་ན། ཉིན་རྩྭ་བལ་དཀར་གྱི་ཁ་ཆུ་དང་མཚུངས་ལ། སྲིབ་
རྩྭ་རྒྱ་མོའི་ཅ་ལ་དང་འདྲ་ཞེས་བྱ་བའི་རྩྭ་ནི་བཅུད་ཆེ་བ་མར་ཁུའི་མཚོ་མོ་རུ་
ཆི
93 ཉྩ



iཅས་ནས་་
༄༅ ཀྲུང་གོའི་བོད་ཀྱི་དེང་རབས་ཚོ་ལ་རིག་གཅེས་བཏུས།
འབོད་ཅིང་། རྒྱལ་པོ་སྤྱན་གཅིག སྤང་རྩི་དོ་བོ། རྫ་རི་བསིལ་བ། ཡུ་མོའི་མདེའུ་
འབྱིན་ལ་སོགས་པའི་མེ་ཏོག་སྟོང་ལྡན་གྱི་དགའ་ཚལ་ནི་འདེབས་མི་དགོས་རང་
སྐྱེ་བྱེད་པ། དོམ་དང་གཟིག གསའ་ལ་སོགས་པའི་གཅན་གཟན་དང་། ཁྲི་སྙན་
ས་ལེ། ཤ་བ་ཡུ་མོ། ཁ་ཤ་རྒོ་བ། གཉན་དང་རྣ། ཤ་རྒྱ་དང་ར་རྒྱ། རྐྱང་དང་འབྲོང་
ལ་སོགས་པའི་རི་དྭགས་ཀྱི་ཚོགས་ནི་གསོ་མི་དགོས་རང་འཁོར་ཡིན་པའི་ཚུལ་
ནི། ངོ་མ་དབྱར་དྲུག་པའི་ཁུ་བྱུག་སྔོན་མོ་འདི་བོས་མིན་པར་ཡོང་བ་རེད། ཟླ་
བཞི་བའི་མེ་ཏོག་སེར་ཆེན་འདི་བཏབ་པ་མ་རེད་སྐྱེས་པ་རེད་ཟེར་བའི་དཔེ་ལྟ་
བུ་ཡིན་ནོ། །གཞན་ཡང་། རྒོད་དང་གླག གོ་བོ་དང་གོང་མོ། སྐྱ་ཀ་དང་བྱ་རོག་ལ་
སོགས་འདབ་ཆགས་དང་། དུས་ཚིགས་ཀྱི་རྟགས་མཚན་དུ་འབོད་པའི་བྱ་རིང་
བྱེའུ་རིང་བཅོ་བརྒྱད་བཅས་པའི་སྐད་སྙན་མོའི་འགྱུར་ཁུགས་ནི་རོལ་མོའི་སྒྲ་
དང་འགྲན་བཞིན་པར། ཡུལ་ལྗོངས་འདི་ནི་དཔྱིད་ཀྱི་དུས་སུ་རྨ་བྱའི་སྒྲོ་མདོངས་
ལྟར་རྣམ་པར་བཀྲ་ཞིང་། སྟོན་གྱི་ཚེ་ན་གོས་ཆེན་ཟ་འོག་གི་རི་མོའི་ཁ་དོག་ལས་
མཛེས་ལ། དབྱར་གྱི་མོད་ལ་པཉྩ་ལི་ཀའི་འོད་མདངས་འབར་ཞིང་། དགུན་གྱི་
སྐབས་སུ་དངུལ་གྱི་མཆོད་རྟེན་གྱི་དཔུང་དང་མཚུངས་པར། དུས་ཚིགས་བཞི་ལ་
སྣང་ཚུལ་མི་མཐུན་པ་བཞི་དུས་དུས་སུ་མངོན་པ་ཡིན་ནོ། །
ཡུལ་ལྗོངས་འདིའི་བཅུད་ཀྱི་མི་ཕྱུགས་དང་ལོངས་སྤྱོད་ཀྱི་ཆ་ནས་
མཚོན་ན། རྨ་ཆུ་འཐུང་བའི་རྟ། དཔྱི་ཆུ་འཐུང་བའི་ལུག རྩེ་ཆུ་འཐུང་བའི་
མཛོ། ཀླུ་ཆུ་འཐུང་བའི་གཡག་ཅེས། རྟ་བོ་དྲུག་ཞེང་ཅན། རྒོད་མ་ཐེར་ཞེང་
ཅན། མཛོ་བོ་རྭ་ཁ་ཅན་ནམ། ཡང་ན། འབྲི་ཐུལ་ལུ་ནུ་ལེགས་ཅན། གཡག་
རོག་པོ་ཞོལ་རྩིད་ཅན། ལུག་གཡང་དཀར་བལ་རྫོང་ཅན་དག་གིས་ཁྱུ་དང་ཁྱུ་
བྱས་ནས་རི་ཀླུང་ཐང་གསུམ་ཁྱབ་ཡོད་པ་ནི། གླིང་གི་རྟ་རྒྱུད། མངའ་རིས་ཀྱི་
ཙྩ
92 ཉྩ་



འབྲིང་སྟག་ཐང་། རྒྱུ
ལུག་རྒྱུད། སུམ་པའི་ནོར་རྒྱུད་སྨད་ནས་འཕེལ་བ་ཡིན་ཞེས་པའི་ལོ་བརྒྱ་ཐུབ་
པའི་མི་མེད་རུང་། བསྐལ་པ་སྟོང་གི་ཚིག་ཡོད། འོ་ན། མཛེས་པའི་ཡུལ་ལྗོངས་
དེའི་མིང་ལ་ཇི་སྐད་བྱ་ཞེ་ན། བོད་མི་ཚོས་རིང་མོ་ཉིད་ནས་གླིང་ས་མཐོང་བ་
ཀུན་སྨོན་ཞེས་འབོད་ལ། རྒྱ་མི་ཚོས་ཁྲོམ་འབུམ་གླིང་ཞེས་བྱའོ། །
ལེའུ་དང་པོ།
དེ་འདྲའི་འབྲོག་རུ་ཆེན་པོ་ཞིག་གི་ཁྲོད་ན་མཚེའུ་དམར་མི་དམངས་
ཀུང་ཧྲེ་ཟེར་བ་ཞིག་ཡོད། ཀུང་ཧྲེ་དེའི་ཁོངས་གཏོགས་ན་རུ་ཆེན་དགུ་ཡོད་པའི་
ནང་ཚན་དུ། དར་ལུང་དང་དོན་ལུང་ཞེས་པའི་རུ་ཆེན་གཉིས་གནས་པ་ལ། དོན་
ལུང་རུ་ཆེན་ནི་བརྒྱ་རྟ་སྟོང་ལུག་ཅན་གྱི་ཕྱུག་ས་ག་སར་ཞིག་ཡིན་ཞིང་། དར་
ལུང་རུ་ཆེན་ནི་རུ་ཆེན་མེད་པོ་ཞིག་རེད།
དོན་ལུང་རུ་ཆེན་གྱི་འབྲི་དཀོན་མཆོག་བཟང་བོ་ཚང་ལ་འབྲི་བཟའ་ཚེ་
རིང་ལྷ་སྐྱིད་ཟེར་བའི་བུ་མོ་ན་ཆུང་མ་ཞིག་ཡོད་པ་དེ། ན་ནིང་ཀུང་ཧྲེའི་སློབ་
ཆུང་ནང་ནས་མཐར་ཕྱིན་ཏེ། ད་ལྟ་རུ་ཆེན་དེའི་འཕྲོད་བསྟེན་ཁང་གི་སྨན་པ་
ཡིན་ལ་གུང་གཞོན་ཚོགས་པའི་ཚོགས་མིའང་ཡིན། བུ་མོ་དེ་ནི་འཇམ་གཤིས་ཀ
ཤེས་ཡོན་ཏན། ལག་ལས་ཀ ཡག་མོ་སྒོ། བློ་རིག་པ། གཟུགས་ལང་ཚོ་སོགས་ཆ་
གང་ཐད་ནས། ཁ་ཡ་ན་ཟླའི་གྲས་སུ་རང་སྐལ་རོགས་ལ་མ་བསྐུར་པའི་གཞོན་ནུ་
མ་ཞིག་ཡིན་སྟབས། རུ་ཁ་ཁྱིམ་མཚེས་ཚོའི་ཁ་ཆོད་ཅིང་། ཕ་ཨ་ཁུའི་མཐོང་ན་
འགུ་གང་བ། མ་སྲུ་མོས་རིག་ན་ཡིད་ཚིམ་པ། ཕོ་གསར་ཚོས་རིག་ན་ཡིད་འཕྲོག་
ཅིང་། མོ་གསར་ཚོས་རིག་ན་ཞེ་སྨོན་པ་ཞིག་ཡིན་ནོ། །
༄༅ 295 ཉྩེ



མ
ཀྲུང་གོའི་བོད་ཀྱི་དེང་རབས་མི་པ་ཏིག་གཅེས་བཏུས།
1958ལོར། ཀུང་ཧྲེའི་སློབ་ཆུང་གསར་དུ་འཛུགས་དུས། འབྲི་བཟའ་ནི་
མིང་ཐོ་ཐོག་མར་བཀོད་པའི་སློབ་གྲྭ་པ་རེད། དེ་ནས་བཟུང་ཁོ་མོས་སློབ་སྦྱོང་
ལ་ཧུར་ཐག་བྱས་ཏེ། 60ལོའི་མུ་གེ་དང62ལོའི་འུར་ཟིང་ལངས་པའི་ནང་མགོ་
མ་སྒུར་བར་ཡི་གེ་སྦྱངས། གང་ལྟར་ཀྱང་ཁོ་མོ་ལ་ཁྲིད་མྱོང་བའི་བོད་ཡིག་གི་
སློབ་ཚན་ཞིག་ཡིན་ཕྱིན། དེ་ལ་ངེས་ཆ་ཆེ་བར་མ་ཟད་ཉམས་སུ་ཡང་ལེན་ཐུབ་
སྟབས། དགེ་རྒན་རྣམ་པས་ཡང་ནས་ཡང་དུ་གཟེངས་བསྟོད་གནང་མྱོང་ཞིང་།
སློབ་གྲྭ་དང་སློབ་གསོ་སྡེ་ཁག་གིས་བྱ་དགའ་ཡང་བསྩལ་མྱོང་། འབྲི་བཟའ་སློབ་
སྦྱོང་ལ་བརྩོན་པ་དེ་འདྲ་ཆེ་དོན་ནི། ཁོ་མོའི་ཕ་དང་ཨ་ཁུ། མ་དང་སྐུད་མོ་སོགས་
ནི་སྤྱིར་རིག་གནས་དང་། ནང་སྒོས་སུ། སྒྲུང་རྣམ་ཐར། གླུ་ལ་གཞས་ལ་དགའ་
མཁན་རེ་ཡིན་སྟབས། འབྲི་བཟའ་སློབ་གྲྭར་མི་འགྲིམ་པའི་རང་དབང་ཅི་ཡང་
མེད་པ་རེད། །
ཁྱད་པར་དུ། སློབ་གྲྭའི་ནང་གི་དགེ་རྒན་རྣམ་པ་ནི། ཏང་དང་མའོ་ཀྲུའུ་
ཞིས་གསོ་སྐྱོང་མཛད་པའི་ཆབ་སྲིད་ཀྱི་གོ་རྟོགས་མཐོ་ཞིང་། རྒྱ་ཡིག་གི་ཡོན་
ཏན་ཅན་དག་ཡིན་པས། དེ་དག་གིས་ཏང་གི་སློབ་གསོའི་བྱེད་ཕྱོགས་ལྟར་བོད་
རིགས་མི་དམངས་ལ་གསར་བརྗེའི་ལས་དོན་གྱི་རྒྱུན་འཛིན་པ་སྙོར་སྐྱོང་བྱེད་
བཞིན་ཡོད་པས། འབྲི་བཟའ་དེ་ནི་གང་གི་ཆ་ནས་ཀྱང་ཇེ་བཟང་ཇེ་ངར་ལ་མི་
འགྲོ་རྒྱུ་ཞིག་ག་ལ་ཡོད།
འབྲི་བཟས་ཀྱང་ཡོན་ཏན་མ་ལུས་པ་བརྩོན་འགྲུས་ཀྱི་རྗེས་སུ་འགྲོ་བའི་
ཐབས་སུ་བརྟེན་ནས། ལོ་དྲུག་ལ་ཡོན་ཏན་སྦྱངས་ནའང་ཁོ་མོའི་འདོད་པ་ལྷག་
ཏུ་ཇེ་ཆེར་སོང་སྟེ། ང་ཚོ་ནི་སྤྱི་ཚོགས་རིང་ལུགས་ཀྱི་གོ་རྟོགས་ཡོད་ལ་རིག་
གནས་ཀྱང་ལྡན་པའི་ངལ་རྩོལ་པ་ཞིག་ཏུ་འགྱུར་འདོད་ན། ཡོན་ཏན་འདི་ཙམ་
ཉྩ
94 རྒྱུ



འབྲོང་སྟག་ཐང༌། རྒྱུ
འབྱོར་ཡོད་པ་ནི། བྱ་མིན་པར་བྱེའུ་ཡིན་པས། བྱེའུ་ཆུང་ཆུང་གིས་ནམ་འཕང་
ཚོད་ག་ལ་སྲིད། ཇི་ལྟར་འདབ་གཤོག་མ་རྒྱས་པའི། །བྱ་ནི་མཁའ་ལ་འཕུར་མི་
ནུས། །ཞེས་ཁུ་བོས་བཤད་མྱོང་། ད་ནི་ངས་ཅིས་ཀྱང་སློབ་འབྲིང་གི་ཤེས་བྱའི་
བང་མཛོད་དེ་མཐོང་ཐབས་བྱས་ནས། དམར་ཞིང་མཁས་པའི་བོད་ཀྱི་གཞོན་ནུ་
མ་ཞིག་བྱེད་དགོས་ཞེས་བསམས་ཤིང་སྒྲིམ་བཞིན་པའི་ཚེ་ན། ལས་བསམ་དུ་མི་
འགྲོ་གསེག་ཏུ་འགྲོ་རྡོ་གཡའ་མའི་བཀས་ཁ་འཕྲེད་དུ་འགྲོ་ཟེར་བ་ལྟར། འབྲི་
བཟའ་སློབ་ཆུང་ནས་མཐར་ཕྱིན་ན་ཡང་། རིག་གནས་གསར་བརྗེ་ཆེན་པོའི་
སྐབས་དང་ཕྲད་དེ། ཁོ་མོ་སློབ་གྲྭར་འགྲིམ་མ་ཐུབ་པར་སླར་རང་ཡུལ་དུ་ལོག་
ནས་རུ་ཆེན་འཕྲོད་བསྟེན་ཁང་གི་སྨན་པ་བྱ་དགོས་པར་གྱུར། །
གཞན་ཡང་། དར་ལུང་རུ་ཆེན་ན་ལྕགས་ཤུལ་རྡོ་རྗེ་ཚེ་རིང་ཞེས་པའི་
གཉེར་གསར་ཞིག་ཡོད་པ་དེ་ནི། འབྲི་བཟའ་ཆུང་དུས་ཀྱི་བེའུ་རྫི་བྱེད་རོགས་
ཡིན་ལ་སློབ་ཆུང་གི་སྐབས་སུ་འཛིན་གྲྭ་གཅིག་གི་སློབ་གྲོགས་ཀྱང་ཡིན། སློབ་
གྲྭའི་ནང་ནས་ལྕགས་ཚེ་ལ་བྲོ་མེད་ན་འབྲི་བཟས་བྱིན་ཞིང་། ཡུལ་དྲན་དུས་
འབྲི་བཟས་ཁོ་ལ་སེམས་གསོ་བྱས། སློབ་སྦྱོང་གི་རྗེས་མ་ཆོད་ན་འབྲི་བཟས་ཁ་
སློབ་བློ་སློབ་བྱས་མྱོང་སྟབས་ཕན་ཚུན་མིང་སྲིང་ལྟར་དུ་གྱུར་ནའང་། ལྕགས་
ཚེའི་ཡུལ་ན། མ་རྒན་མ་གཏོགས་ལས་ཀ་ཐུབ་མི་མེད་སྟབས། ལོ་རིམ་ལྔ་པའི་
སྟེང་ནས་ཡུལ་དུ་མི་ལོག་ཐབས་མེད་དུ་གྱུར། ལྕགས་ཚེ་བྱིས་པའི་དུས་སུ་ཤ་
སྐམ་རུས་གྱོང་། གོང་ཁ་ཐུར་ལོག་འདབས་ཁ་ཡར་ལོག་པའི་འབྲོག་ཕྲུག་ཉམ་
ངན་ཞིག་ཡིན་རུང་། ད་ལྟ་ཕོ་གཞོན་གླག་རྒོད་འདྲ་བ་ཞིག་ཏུ་གྱུར་འདུག ས་
འགོལ་སྟོང་ནས་གསར་བུ་ཁྲ་འདྲ་གླག་འདྲ་མང་བོ་འདུས་ནས། རལ་བ་ས་དྲུད།
མེ་ཏོག་ཁ་ལེན། ཅོག་རྩེར་བཞི་འབབ། ཁ་བཏགས་ཐོང་ལེན་ལ་སོགས་བྱེད་པའི་
ཉྩ 295



* ཀྲུང་གོའི་བོད་ཀྱི་དེང་རབས་པ་ལ་རིག་གཅེས་བཏུས།
རྟ་རྩལ་འགྲན་ན། ལྕགས་ཚེའི་ཡན་ཞིག་མེད་ཅེས་པའི་རྩལ་ཅན་དང་། དགའ་
ལྡན། གཞུང་དྲང་ཞིག་ཡིན་པར་མ་ཟད། ད་རུང་མགར་དང་ཤིང་ལས་སོགས་
ལའང་ཁོའི་ལག་འགྲོ་བ་རེད། ལང་ཚོ་རྒྱས་པའི་གཞོན་ནུ་དེ་གཉིས་ལོ་ཕྱེད་
གསུམ་གྱི་རིང་དུ་ཐུག་འཕྲད་མ་ཡོང་བར་ད་ལྟ་འཕྲད་དུས། བྱིས་པའི་དུས་དང་
མི་འདྲ་བར་ཁྱོད་བདེ་ང་སྐྱིད་ཟེར་བ་ཙམ་ལས་གཅིག་ངོ་གཅིག་གིས་མི་ཐུབ་
པའམ། ཡང་ན། གཅིག་གིས་གཅིག་ལ་མིག་འཁོར་འདུག་པ་ཙམ་ལས་གཏམ་
མི་ཤོད་པར་ཡུན་ཞིག་འདས་རྗེས། ལྕགས་ཚེའི་ཞེ་ལ་ཉ་པ་སྤང་ལེབ་ཀྱིས་ཡིད་
འཕྲོག་ལྷ་མོ་འདོད་པ་ལྟ་བུའི་སྟོང་བསམ་གྱིས་ཅི་བྱེད་སྙམ་རུང་། འབྲི་བཟས་
དེ་ལྟར་མི་འདོད་པར་མི་ལ་རྙིང་བ་དང་གོས་ལ་གསར་བ་བཟང་བསམས་ནས།
ཡུན་གྱིས་ཁོ་ལ་དགའ་ས་མཐུན་སྣང་གི་རྟགས་སུ་ཁ་དཀར་ངོ་སྟོན་བྱས་ཡོང་
དུས། ལྕགས་ཚེས་སྲ་མ་ཟིན་པར་སྙི་ཤོར་བ་རེད། གསར་བུ་གསར་མོ་གཉིས་ཀས་
དེ་ལྟར་མཛའ་བརྩེ་ཇེ་ཟབ་དང་། དུངས་སེམས་ཇེ་ཆེར་སོང་སྟེ། མཐར་འབྲལ་
མེད་མཐུན་པའི་གྲོགས་སུ་འགྱུར་བའི་རེ་བ་དེ། སུས་ཀྱང་ངག་ལས་མ་ཐོན་པ་
ཙམ་ལས། ཁོག་ན་ཁྲིགས་སེ་ཡོད་པ་རེད། །
འབྲི་བཟའི་ཨ་ཕའི་རུས་འབྲི་དང་མིང་ལ་དཀོན་མཆོག་བཟང་བོ་ཟེར།
བསྡུས་མིང་ལ་འབྲི་དཀོམ་དང་གཅེས་མིང་དུ་དཀོམ་ཁོ་ཟེར། ཁོ་ནི་ཤ་མདོག་
སྨུག་ལ་དཔྲལ་ཞེང་ཆེ་བ་དང་སོ་སྒོ་དཀར་བའི་མི་གཟུགས་སྟོབས་ཅན་ཞིག་
ཡིན། རྒྱུན་དུ་སློག་པ་ཐགས་བབས་ཤིག་གི་སྟེང་དུ་ཤ་སླག་རྙིང་བ་ཞིག་སྦྱར་
ཞིང་། རྐང་ལ་འབའ་ལྷམ་དང་མགོ་ལ་ཕྱིང་ཞྭ་ཞིག་གྱོན་འདུག འདུ་ས་ཚོགས་
སར་སླེབས་དུས་ཁ་མང་བོ་མི་གྲག་པར་འཇབ་ཙེ་བཟུང་ནས་ཁ་སྤུ་འཐོག བློ་
འཆར་སྒོ་མྱུར་ལ་རྒྱུ་འབྲས་ལྡན་པ་ཞིག་ཡིན་པར་མ་ཟད། 《ཡ་རུའི་ཡ་བསོའི་
295 རྒྱུ



འབྲིང་ལུག་ཐང་། ཉི་
གླུ་འབུམ》ནང་གི་གླུ་མང་ཤོས་བློ་ན་ཡོད་པའི་གླུ་པ་གྲགས་ཅན་ཞིག་ཀྱང་ཡིན་
ཕྱིར། བྲོས་གླུ། སོག་གླུ་དང་། ས་དེའི་བོད་ཀྱི་གླུ། ལ་གཞས། ཁ་བཤད། འདོགས་
རལ་བཞི་པོའི་ཁུངས་ལྟ་བུའང་ཡིན་ཟེར། གང་ལྟར་ན་ཁོང་ནི་དེ་འདྲའི་འབྲོག་
པ་དབུལ་བོ་དང་གུང་ཁྲན་ཏང་མི་ཞིག་ཀྱང་རེད། རེ་གཉིས་ལོར་ཐོན་སྐྱེད་
རུ་ཆེན་རུ་ཆུང་བྱེད་དུས། དོན་ལུང་རུ་ཁག་ལྔ་པར་ལུག་བཞི་བརྒྱུ། རྟ་བོ་བཅོ་
བརྒྱད། ནོར་སུམ་བརྒྱ་ཙམ་ལས་མེད་ན་ཡང་། འབྲི་དཀོམ་རུ་འདྲེན་ལ་བཞག་
པ་ནས་བཟུང་། 《དོན་ཚན་དྲུག་ཅུ》ལྟར་རྩོལ་བསྟུན་ཐོབ་སྤྲོད་དང་གྲོན་ཆུང་
བརྩོན་བསྲི་བྱས་ཏེ། རྒྱུ་ནོར་འགྲོ་སོང་། བདག་གཉེར་དོ་དམ། བཞོན་མ་རྫི་
བུ་སོགས་ཀྱི་ཕྱོགས་སུ། བརྒྱ་ཁ་གཅིག་ཆོད། ཉེ་ཕྱོགས་རྩ་ཕྱོགས་མི་བྱེད་པར་
བཟའ་གསུམ་གྲོས་ལ་ལེ་མེད་བྱས་པས། མང་ཚོགས་ལའང་ལས་འདོད་སྒྲིམ་
འདོད་སྐྱེས་ནས་ཐོན་སྐྱེད་གོང་དུ་འཕེལ་ཞིང་། མི་སེར་གྱི་འཚོ་བ་ཇེ་བཟང་དུ་
སོང་ཚེ། ཐ་ན་རུ་ཆེན་གཞན་པའི་ནང་གི་རྫི་རབ་བཞོན་བཟང་ཀུན་ཀྱང་དོན་
ལུང་རུ་ཁག་ལྔ་པར་འཚང་ཡོང་བ་རེད། དེ་ལྟར་ལོ་བཞི་འགོར་དུས་སུ་དོན་ལུང་
རུ་ཁག་ལྔ་པའི་སྒོའི་རྟ་ནོར་ལུག་གསུམ་རྒྱས་ཤིང་། ཁྱིམ་གྱི་ཟས་ཆས་ཟ་མ་མོད།
ཐུན་མོང་གི་གསོག་འཇོག་ཇེ་མང་དང་རྒྱལ་ཁབ་ལ་བྱས་རྗེས་ཆེ་བ། མང་ཚོགས་
ཁ་འཆམ་གྲོས་འགྲིག་ཡོང་ནས། དེའི་སྐྱིད་དགའ་ལོངས་སྤྱོད་ནི་རུ་ཆེན་གཞན་
པའི་སྨོན་ཡུལ་དུ་གྱུར་མོད། འོན་ཀྱང་། ད་ལྟ་འབྲི་དཀོམ་ནི་རྟ་ནོར་ལུག་གསུམ་
སྤེལ་ཤེས་པ་ལས་གྲལ་རིམ་འཐབ་རྩོད་མི་འཛིན་པའི་ཐོན་སྐྱེད་ནུས་ཤུགས་ཁོ་
ན་སྨྲ་བའི་མི་ཞིག་རེད། ཅེས་བོན་པོ་འདྲེ་ཕྱོགས་སུ་བཅད་ཡོད། འབྲི་དཀོམ་ལ་
དགའ་མཁན་ཚོས། ཁོ་ནི་གཡང་རྭ་བཞི་འཁོར་སའི་ལྟེ་ཐག རུ་བཞི་འཁྲིམས་
པའི་རུ་འདྲེན་ཞེས་བསྟོད་ཀྱིན་ཡོད་ལ། མི་དགའ་བ་ཚོས། ཁོ་ནི་མང་ཚོགས་ཀྱི་
D97 ཉ



ཙ
ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
རྔ་མ། ཕྱུག་གསར་གྱི་ཨ་ཁུ་སྟོན་པ་ཞེས་སྨད་པ་རེད། འབྲི་དཀོམ་གྱི་གྲོགས་པོ་
ཞིག་གིས “འབྲི་དཀོམ་ལོ་བརྒྱ་ལོན་རུང་བསམ་གཅིག་མི་ཤེས་པར། ད་རུང་ཅི་
སྐད་ཅེ་ན། རྒྱུ་ཕྱུགས་ལོངས་སྤྱོད་ཅིག་དར་ཐུབ་ན། ད་གཟོད་སྐྱེ་གོང་བའི་ནང་
ན་ཐུང་འདུག་དགོས་སྤྱད་དང་། ལག་ཕུ་རུང་ནང་ན་ཞ་འདུག་དགོས་དོན་མེད་
ཟེར་བཞིན། ང་ལ་ནོར་འཁྲུལ་ལོས་ཡོད་མོད། འོན་ཀྱང་། དོན་དག་གི་ཆེ་ཕྱོགས་
ནས་འཕྱུག་ཡོད་མེད། སངས་རྒྱས་ཨེ་ཡིན་བྱས་རྗེས་དང་། བྱིན་རླབས་ཨེ་ཡོད་
ཕྱིན་ཆད་ལྟོས” ཟེར་བཞིན་ཡུལ་ན་ཉིན་གཞེས་བརྒྱབ་ནས་བསྡད་ཡོད་ཟེར། །
དེ་དང་ལྷན་དུ། འབྲི་བཟའི་ཁུ་བོ་འབྲི་དགེ་ནི། སྔར་ཁམས་ཀྱི་རྫ་དར་
རྒྱས་དགོན་པའི་གྲྭ་པ་ཡིན་ཡང་། དམར་དམག་དཀར་མཛེས་སུ་སླེབས་ཏེ་བོད་
ཁུལ་དུ་སྲིད་གཞུང་འཛུགས་དུས་དེའི་ལས་ཁུངས་ཤིག་གི་དྲུང་ཡིག་པ་བྱས་
སྟབས། དམར་དམག་བྱང་དུ་བསྐྱོད་རྗེས་ས་མ་ཟིན་པར་རང་ཡུལ་དུ་ལོག་སྟེ།
སླག་འགག་སླག་ཕུར་གྱོན་ཡོད་ནའང་། རྐེད་ལ་མདའ་ར་བཅིངས། རྒྱབ་ཏུ་མེ་
མདའ་ཁུར་ཡོད་པའི་ལྷ་ཟ་ཀླུ་ཟ་བྱེད་མཁན་གྱི་སྐྱ་མིན་སེར་མིན་ཞིག་ཡིན་ལ།
ལག་ཏུ་སྨྱུ་གུ་འཛིན་པའི་རིག་གནས་པ་ཞིག་ཀྱང་ཡིན་ཕྱིར། 《མེད་ཕྱུག་འབྱུང་
བའི་འབེལ་གཏམ》ཞེས་པ་དང་། སྔོ་སྦྱོར《འགྲུལ་བར་ཉེར་མཁོ》ཞེས་པ་
སོགས་བརྩམས་མྱོང་། ད་ལྟ་ཁོ་ཡང་བློ་ལོག་པ་རེད་ཅེས་འཐབ་རྩོད་བྱེད་བཞིན་
པའི་སྒང་རེད། འབྲི་བཟའི་ཨ་མ་རྩེ་བཟའ་ལྷ་སྒྲོན་ནི། སྒྲུང་དང་རྣམ་ཐར། ཁེད་
དང་འབྲས་གར་སོགས་ལ་དགའ་བར་མ་ཟད། ཁོ་མོས་ཡི་གེ་མི་ཤེས་ཀྱང་ཡིད་
འཛིན་ཆེ་སྟབས། ཡར་ལུང་ཤེལ་བྲག མི་ལའི་དགུ་ཐོག གངས་ཏི་སེ། མཚོ་མ་
ཕམ། གནས་ཙ་རི། ཤར་དུང་རི་སོགས་ཀྱི་གཏམ་རྒྱུད་མང་བོ་བཤད་ཤེས་པ་རེད།
དེའི་རྐྱེན་གྱིས། རིག་གནས་གསར་བརྗེའི་མགོ་ལངས་དུས། ཁོ་མོ་ལ་འཐབ་
* C9B སྒྱུ་



འབྲོང་སྡུག་ཐང་། ཀུན་
རྩོད་མ་བྱས་ནའང་། རྙིང་བ་བཞི” སླར་གསོ་བྱེད་མཁན་རེད་ཅེས་སྐྱོན་
བརྗོད་དང་སློབ་གསོ་ཉོས་མྱོང་བ་རེད། ཡིན་ནའང་། ད་ལྟ་འབྲི་ཚང་གི་ཁྱིམ་ན་
སྡུག་གི་མགོ་འཕང་མཐོ་བསྡད་ཡོད་པའི་མིའང་ཁོ་མོ་ཡིན་ཁུལ་བྱས་ཡོད།
སོ་ཆ་འདིའི་འབྲོག་པ་ཚོ་ནི་མཐོ་ན་མི་དགའ་དམའ་ན་དགའ་སྟབས། སུ་
ཞིག་མགོ་འདྲེན་དང་ལས་བྱེད་པ་བྱས་ན་དེ་ལ་ཁ་མིང་སྣ་མིང་བཏགས་ཏེ། ངན་
སྨྲས་སྣ་ཚོགས་བྱེད། སུ་ཞིག་ཞྭ་ནག་པར་གྱུར་པའམ། ཡང་ན་གཡས་ཕྱོགས་
པ་དང་ཏང་ནང་གི་མར་འགྲོ་བར་གྱུར་ན། དེ་ལ་སྙིང་རྗེ་སྐྱེས་ནས་འཐབ་རྩོད་
དང་དགག་པ་མི་རྒྱག་པའི་གོམས་གཤིས་ཤིག་ཡོད་པ་དེ་ལ། ལོ་མང་བོའི་རིང་
དུ་དགག་པ་བརྒྱབ་སྟེ་ད་ལྟ་ཇེ་ཞན་དུ་འགྲོ་བཞིན་ཡོད་པ་ཙམ་ལས་མེད་པར་
གྱུར་མེད་སྟབས། འབྲི་ཚང་ལའང་སྐྱོན་ཆ་ཡོད་ཅེས་རུ་ཁ་ཁྱིམ་མཚེས་དང་རང་
རུ་རང་སྡེས་རིག་མི་ཉན་པར་འགྱུར་མ་ཐུབ་པར་མ་ཟད། ཐ་ན་སྔོན་ཆད་འབྲི་
དཀོམ་ཁས་མི་ལེན་པ་ཚོས་ཀྱང་ད་ལྟ་ཁོ་ལ་གཟེངས་བསྟོད་དང་རོགས་རམ་བྱེད་
བཞིན་པའི་སྐབས་སུ་གནས་པའི་ལེའུ་སྟེ་དང་པོའོ། །
ལེའུ་གཉིས་པ། །
འབྲི་བཟའ་དང་ལྕགས་ཚེ་གཉིས་ཀས་ནང་ཐུག་དགོང་ཐུག་བྱས་
ཏེ། གཅིག་མགོ་གཅིག་གིས་འཚོས་འདུག་པར་གྱུར་ཙ་ན། འབྲི་དཀོམ་གྱི་ཞེ་
རུ “ལྕགས་ཚང་གི་བུའི་ཡན་ན་དགའ་ལྡན། གཞུང་དྲང་། འབད་ཐུབ་ཅིག མི་
རང་བདག་གསུམ་པོས་བལྟས་ཀྱང་མེད། ད་མཚམས་ངའི་བུ་མོ་དང་དེ་གཉིས་
ཀ་གཅིག་བྱས་ན་པགས་ཀྱིས་མི་ཐུམ། གཉིས་བྱས་ན་སེམས་ཀྱིས་མི་ལོངས་པར་
༄༅ 299%



ཀྲུང་གོའི་བོད་ཀྱི་དེང་རབས་ཚོས་རིག་གཅེས་བཏུས།
ཡོད་ན། ངས་ལྕགས་ཚང་གི་ཤི་གསོན་གང་ལ་འདང་ཞིག་བརྒྱབ་རུང་། དེ་མ་
རེད་ཀྱི་གཏམ་ཞིག་ག་ལ་འབུད” ཅེས་སྙམ་ཡོང་བ་རྣམས། རྒད་མོ་ལ་ཞིབ་ཀྱིས་
གླེང་དུས། རྒད་མོས་འདི་སྐད་དུ།
“ང་ངན་པས་རང་བསྟོད། རུལ་མས་བུ་བསྟོད་བྱས་པ་མིན་མོད། འོན་
ཀྱང་། འུ་ཚང་གི་བུ་མོ་འདི་སློང་མི་མ་མང་ན་ཉུང་མེད། གཅིག་ན་ལྷ་སྐྱིད་ཀྱིས་
དེ་ཚང་འདོད་ཡོད། གཉིས་ན་ལྕགས་ཚང་འུ་ཁ་གཉིས་ནི་གཞན་དང་མི་འདྲ་
བས། བུ་མོ་མི་སྟེར་ཟེར་སྲོལ་མེད། སྤྱིར་ན། གཉེན་བྱེད་ན་གཉེན་ཡ་མ་དམའ།
ཚོང་རྒྱག་ན་ཚོང་ཡ་མ་མཐོའི་དཔེ་རེད། མི་སྡུན་ཐད་ནས་སོང་ན་དེ་ཚང་གི་
བཟང་ཞིག་ལ་འགྲོ་ས་རྙེད་རྒྱུ་རེད་བསམས་ཡོད། དེ་འདྲ་མ་བྱས་ན་ཕྱིན་ཆད། ཕྱི་
སྡེ་བ་དང་ནང་བཟའ་བ་གང་ཡིན་རུང་། བུ་མོའི་དོན་མ་ཡོང་ཞེས་ངེད་རྒན་རྒོན་
གཉིས་ལ་ཁ་འཁྱག་མི་བསྔོའམ” ཞེས་ཟེར། །
འབྲི་དཀོམ་གྱིས “རྒན་མོ། ལྟོ་བརྒྱགས་ན་སེམས་ཁ་མ་མཐོ། གནའ་
འུ་གཉིས་ཀས་གཉེན་བསྒྲིགས་ནས་སྦྲ་ཕུབ་དུས། ཁྱོད་ཀྱི་མིང་པོ་ཕྱུག་པོ་དེས་
ཕུག་ཁྱོན་བརྡབས་ནའང་། འཇིག་རྟེན་རྟེན་འབྲེལ་གྱི་རང་བཞིན་ཞེས་ཞོ་ཟེའུ་
གང་མ་གཏོགས་སྟེར་མ་ཐུབ་དུས། ལྕགས་ཚང་གི་རྒད་པོ་མཐོ་རིས་པོས་འབྲི་
རྒན་གཉིས་ཀའི་ནང་གི་བཞོ་རྒྱུ་ཅན་པོ་འུ་གཉིས་ལ་ཁ་བལྟ་འགྲོས་བཟང་ཡིན་
ཞེས་བྱིན་པ་མིན་ནམ། འུ་གཉིས་ཀ་བཙག་བསེར་བུས་ཁྱིམ་ལ་བསྡུས། མེད་མུ་
གེས་སྒོ་ལ་བདའ་དུས། འབྲི་རྒན་དེའི་དྲིན་མིན་ན་མུག་ཁ་མ་སོང་བ་དེ། ཁྱོད་
ཀྱིས་བརྗེད་སོང་བ་མ་ཡིན་ནམ” ཞེས་རྒན་མོའི་སྟེང་ལ་ཁོང་ཁྲོ་ལངས་ཏེ་སྨིན་
མ་གྱེན་དུ་གཟེངས་ཤིང་མིག་གཉིས་ཕྱིར་འབུར་ནས་གོ་ཁ་ནས་ཧར་སེ་ཡར་
ལངས་ཏེ།
ཉྩ 102 ཉྩ



་ འབྲོང་སྟག་ཐང་། ཞེས་
“འུ་ཚང་གི་བུ་མོས་ལྕགས་འདོད་མེད་ན། ངས་བཙན་གྱིས་སྟེར་ག་ལ་
ཐུབ། ཁྱོད་ཏ་ལེན(ཕད་བུ)མ་གཏོགས་རྒྱ་རྒན་མི་དགོས་པ་ཞིག་ཡིན་རུང་ང་ནི་
དེ་ལྟར་མིན། ཐུན་མོང་གི་རྒྱུ་རྩྭ་ཟ་ཟ་བྱས་ནས་ཁེ་ལོག་ཚོང་ལོག་དང་ཧམ་ཟོས་
རྐུ་ཁྱེར་བྱེད་མཁན་གྱི་ཕྱུག་པོ་ཚང་ཟེར་བ་ཞིག་ལ་ངའི་བུ་མོ་སྟེར་བ་ལས། རང་
ཁྱིམ་ནས་གོ་རྒས་མ་བྱས་པས་གཙང” ཞེས་གོ་བ་བསྐོན་ནས་བསྡིགས།
རྒན་མོ་མགོ་སྒུར་ནས་མེ་ཡོག་གིས་གོ་ཁའི་ཐལ་བ་དཀྲུག་བཞིན་དུ “ཕ་
སེམས་ཆུ་དང་བུ་སེམས་རྡོའི་དཔེ་ལྟར། ངས་བུ་མོའི་དོན་བསམས་ནས་བཟང་
ས་མཛའ་གྲོགས་ཀྱི་བར་ལ་གོང་བཅད་རི་མོ་བྱས་པ་ཡིན་མ་གཏོགས། ང་རང་
ཉིད་བག་ལ་འགྲོ་ཁྲལ་བབས་པ་མ་རེད། ད་ཁྱོད་ཕ་དང་བུ་མོ་གཉིས་ཀར་རྒྱུ་དེ་མ་
གཏོགས་ཏ་ལེན་མི་དགོས་པ་རེ་ཡིན་ན། ངས་སྐྱོ་བུའི་ལག་ཏུ་སྐྱོ་ཕོར་མི་འཇོག་
ཅི་ལ་སྲིད” ཅེས་མིག་ནས་མཆི་མ་བཞུར་བཞིན་ངོ་རེ་གནག་ཁ་རེ་བགད་ནས་
འགུལ་སིག་ཅིག་བྱས་ཏེ་ཡར་ལངས། །
“རྒན་མོ། ཁྱོད་དང་ང་མ་འཐད་ཀྱང་སྡུག་གྱོང་རེད། འཇིག་རྟེན་སྣང་
བ་མཐུན་ན། མིག་ཆ་ཡ་མེད་རུང་སྐྱོན་མེད་ཟེར་བའི་དཔེ་རེད། ད་ཚོད་གཉེན་
སྒྲིག་རང་དབང་རེད། ཁྱོད་རྒྱལ་ཁྲིམས་ལ་མི་སྐྲག་ནའང་ང་སྐྲག” ཅེས་འབྲི་
དཀོམ་གྱིས་རྒན་མོར་གཡུང་ཕབ་པས། རྒན་རྒོན་གཉིས་ཀྱི་ཁོང་ཁྲོ་ཡང་རིམ་
གྱིས་ཞི་བར་མ་ཟད། གཉིས་ཀས་འབྲི་དགེའི་བློ་ཁ་སེམས་ཁ་བསྒྱུར་བའི་ཐབས་
ཤེས་ལ་གྲོས་བྱས།
ཕྱི་ཉིན་སྔ་དྲོ། རུ་ཁག་གི་གཞུང་སྦྲའི་ནང་དུ་མི་སེར་ཀུན་འདུས་ནས།
མའོ་ཀྲུའུ་ཞིའི་སྐུ་དཔར་ལ་ཡར་ཞུ་ཕུལ། དེ་ནས་རྩ་བའི་གསུང་རྩོམ་གསུམ་
པོ་བློ་ནས་འུར་འདོན་བྱས་ཚར་རྗེས་རང་ཁྱིམ་དུ་ལོག་པ་རེད། འབྲི་བཟའ་མ་
༄༅ 101 རྒྱུ



ཀྲུང་གོའི་བོད་ཀྱི་དེང་རབས་ཚོས་རིག་གཅེས་བཏུས།
སྨད་གཉིས་ཀ་ཕྱིར་ཁྱིམ་དུ་སླེབས་མ་ཐག་ཏུ་སློག་པའི་བཟོ་འཕྲོ་ལ་འབྱར་ནས་
ཁ་ཁྱོན་སྦྱོར་བཞིན་དུ་ཨ་མས་བུ་མོ་ལ “ད་ལྟ་ཕྱི་སྡེ་བ། ནང་བཟའ་བ། ཤ་ཉེ་
རིང་ཕལ་ཆེར་གྱིས་ལྕགས་ཚེ་ཁྱོད་གཉིས་ཚེ་གཅིག་གིས་ལྷན་འདུག་ཅིག་ཨེ་
འཁྱོངས་བལྟས་བསྡད་ཡོད་པ་འདི་རེད། ལྕགས་ཚང་གི་ཤི་གསོན་ཀུན་པོའི་ཐད་
ནས་འདང་ཞིག་བརྒྱབ་ན། ངེད་རྒན་རྒོན་གཉིས་ཀར་འདོད་ཐོག་འདོད་བཞག་
མིན་སྲོལ་ཞིག་ག་ལ་ཡོད། བུ་རྒོད་མ་ཁྱོད་འཐད་ནས་རེད་བསམས་ཡོད་ན། འུ་
ཁ་གཉིས་ཀས་གྲོས་མོལ་བྱས་ཏེ། དཔེ་ལུགས་ལྟར་ཁྱོད་བག་ལ་སྐྱེལ་ལམ་ཡང་ན་
ཅི་བྱ” ཞེས་འཇམ་པོས་དྲིས་པ་དེ་ནི། བུ་མོ་ལ་བསམ་པའི་རི་མོའི་ནང་། འདོད་
པའི་ཐིག་ལེ་ཡིན་ཡོད་ནའང་། དེས་དེ་མ་ཐག་ཏུ་རེད་ཅེས་མི་ཟེར་བར། དགའ་
བའི་བཞིན་ལ་སྤྲོ་བའི་འཛུམ་མདངས་དང་། ཁྲ་ཆུང་མིག་གི་མཐར་མཆི་མ་
འཁོར་བཞིན་དུ། མགོ་སྒུར་ཞིང་སྐད་དམའ་མོའི་ངང་ནས “ངས་ཁྱེད་རྒན་རྒོན་
གཉིས་ཀའི་འཆི་ཁའི་འགྲམ་སྐྱོར་ཞིག་བྱེད་ཨེ་ཐུབ་བལྟ་རྩིས་ཡོད་མོད། ཡིན་
ནའང་། ཁྱེད་གཉིས་ཀས་ང་གནས་ལ་སྐྱེལ་དགོངས་ཡོད་ན། ང་ལ་ཕ་མས་ཅི་
གསུང་ཆོས། མཛུབ་མོས་གར་བསྟན་ཤར་ལོས་ཡིན” ཞེས་ལན་བཏབ་པའི་ཚེ།
ཁོ་མོའི་གདོང་རྔུལ་ཆུས་གང་ཞིང་། ལུས་ཕུང་བོ་ལ་སྦྲིད་རྒྱུག་པ་ལྟར་འདུག་
བཟོད་མེད་པར། ཡར་ལངས་ནས་སྒོ་རུ་རྒྱུག་འདོད་མོད། འོན་ཀྱང་ཨ་མ་བཙན་
ཕྱིར་དེ་འདྲ་བྱེད་མ་ཕོད་པར་སྒུར་ནས་བསྡད། ་
སླར་ཡང་ལྕགས་ཚང་གི་བུའི་ཐད་ནས་དེད་ན། ལྕགས་ཚེའི་ཕ་མགོན་
བཀྲ་ནི་འབྲི་དཀོམ་དང་མཚུངས་པའི་འབྲོག་པ་མེད་པོ་ཞིག་ཡིན་མོད། ང་བརྒྱད་
ལོའི་འཁྲུག་ཟིང་གི་དུས་སུ་པགས་ཤད་དང་རྡོ་སྟ་བཟུང་ནས་མི་དམངས་ལ་བཤུ་
གཞོག་བྱས་ཞེས་ཁྲིམས་ལ་སྦྱར་ཏེ། བྱང་བྱེ་མའི་རི་བོ་བརྩིགས་ས་ནས་འདས་སོང་
% 122 རྒྱུ



འབྲོང་སྡུག་ཐང་། རྒྱུན
བ་རེད། དེ་ནས་བཟུང་ལྕགས་ཚེ་མ་བུ་གཉིས་ཀ་ལས་མེད་རུང་། ལྕགས་ཚེའི་ཨ་
མས་སྡུག་རོགས་མང་ན་སྡུག་རྒྱུ་མེད་ཅེས་རྒྱུན་དུ་པི་ཝང་བཟུང་སྟེ། རྟ་ནག་སྒྲོག་
འགྲོས། ངང་མོས་མཚོ་སྐོར། འབྲུག་མོ་དབོ་དབོ་སོགས་འཐེན་ནས་སྣང་བསོར་
བྱེད་རྒྱུ་ཞིག་ལོབས་པ་རེད། རེ་གཉིས་ལོར་ལྕགས་ཚེའི་ཁུ་བོ་འབྲས་སྤུངས་དགེ་
བཤེས་ཞེས་པ་དེས་ཡང་དབུས་ནས་ཞྭ་ནག་ཅིག་གྱོན་ནས་སླར་ཕ་ཡུལ་དུ་ཡོང་
དུས། ལྕགས་ཚང་གི་ཁྱིམ་ལས་གཞན་འགྲོ་ས་མེད་པ་རེད། དེ་ལྟར་ལྕགས་ལ་ཁྱིམ་
ན་བཟའ་མི་གསུམ་ཡོད། ད་ལྟ་ལྕགས་ཚེ་ཡང་མི་ཚད་དུ་སླེབས་ནས་གཉེན་སྒྲིག་
བྱེད་རན་དུས། ཨ་མའི་ཞེ་ལ “འབྲི་བཟའ་ནི་གལ་སྲིད་ངེད་ཚང་གི་ལག་ཏུ་ཡོང་
ནའང་། གནའ་ལྟ་བུ་ད་མིན་སྟབས་དེ་ནི་མཐའ་རྔ་མིས་འཕྱ་འདྲེ། རང་གི་སྡུག་
འདྲེ་ཞིག་ཏུ་འགྱུར་མི་འགྲོ་བའི་ངེས་པ་མེད” ཅེས་སྙམ་ནས་ཅི་ཟེར་དགོས་ངོས་
མ་ཟིན་པར་ཐེ་ཚོམ་གྱི་དབང་དུ་གྱུར་ཡོད་ཅིང་། ཨ་ཁུས “ཕ་ཤུལ་གྱི་བུ་འདི་ཞྭ་
སེར་སུག་སེར་ཞིག་བྱེད་ཐུབ་ན། དཀོན་མཆོག་གསུམ་པོ་འདི་ཁུར་ན་ཡང་ཞིང་
བཙོང་ན་ཁེ་བ། གདན་ཐོག་ནས་བསྡད་དེ་སྡེར་ནང་དུ་སྙོབ་རྒྱུའི་སྡུག་མིན་པ་
མེད་འདོད་ནས། དེ་ལྟར་བགྲོས་ཀྱང་། ཕོ་མཆུ་མོ་རུ་ཟུག་ན་བཅོས་མེད་ཡིན་
པའི་ཚ་བོས་དེའི་ཐད་ནས་ལན་མི་འདེབས་པར་གནའ་ང་ཚོའི་བོད་དུ་མི་བྱེ་
བ་ལྷག་ཡོད་པར་མ་ཟད། དམག་བུ་རྟ། རྒྱུ་ལོངས་སྤྱོད། བློ་ཤེས་རྒྱ་ལ་སོགས་པའི་
ཐད་ནས་དར་ཡོད་དུས། དགེ་འདུན་པ་ཚོས་འཁོར་བའི་གཞི་རྫོགས་དགོས་པ་
བསྒྲགས་ཏེ། ཕོ་བརྒྱའི་རལ་བ་གྲི་ཡིས་བྲེགས། མོ་བརྒྱའི་དུང་རལ་སྣོད་ལ་བསྡུ་
རུ་བཅུག་ནས་སྐྱེས་པ་མི་མེད་དང་། བསགས་པ་རྒྱུ་མེད་དུ་གྱུར་མཐར། གངས་
ཅན་གྱི་ལྗོངས་འདི་ཆེས་མུན་ནག་ཆེས་ལོག་སྤྱོད། ཆེས་གཏུམ་པོ། ཆེས་རྗེས་
ལུས་ཞེས་པའི་མི་རིགས་གཞན་སྐྲག་སྣང་སྐྱེ་སའི་གནས་སུ་གྱུར་པ་རེད་ཅེས་པ་
ཅུ 103 རྒྱུ



ཀྲུང་གོའི་བོད་ཀྱི་དེང་རབས་རོལ་རིག་གཅེས་བཏུས།
འདི་བདེན་ནམ་ལགས” ཞེས་གསར་འགྱུར་བླངས་ནས་ཕྱིར་དྲིས་ཚེ། ཁུ་བོ་སྐྲག་
ནས་ཕར་ལྟ་ཚུར་ལྟ་བྱེད་ཞོར་དུ་ལན་མི་ཕོག་པར “འདྲེ་ཕྲུག་ཁ་ཟུམས། དབང་
སུ་ལ་ཆེ་ན་དེའི་གཏམ་བདེན་པ་རེད། གང་གིས་མི་ཤེས་དབང་གིས་ཤེས་ཟེར་བ་
དེ་མ་གོའམ”ཞེས་བཤད་མཚམས་བཅད། ཡིན་ནའང་། ལྕགས་ཚེའི་ཞང་བོས་ཕོ་
ཞིག་དང་མོ་ཞིག་འཕྲད། རྟ་ཞིག་ལ་སྣ་ཞིག་སྟོད་པ་ནི་འཇིག་རྟེན་གྱི་ཆོས་ཉིད་
རེད” ཅེས་ཚ་བོ་ལྕགས་ཚེའི་ཕྱོགས་བཤད་པའམ། ཡང་ན་བཟང་ངན་ཅི་ལེན་
ནི་ལག་ཏུ་གང་རྙེད་དང་ཐོད་པའི་ཁ་ཡིག་གར་འཁོར་རེད་ཅེས་ཁོའི་འདོད་ཐོག་
ཏུ་བཞག་པ་རེད། །
དུས་སྐབས་དེར་དར་ལུང་རུ་ཆེན་ནི་རུ་ཁག་གཞན་དང་མི་འདྲ་བར། དེ་
ན་ཏང་གི་སྲིད་ཇུས། རྒྱལ་ཁབ་ཀྱི་རྩ་ཁྲིམས། སྤྱི་འབངས་ཀྱི་ཁེ་དབང་། དོན་
ཚན་དྲུག་ཅུ་བཅས་ནི་ཤི་མིང་བྱས་ཏེ། དགའ་སར་ཞྭ་དང་སྡུག་སར་ལྷམ་སྐོན་
གྱིན་འདུག་ཅེས་མི་མང་གིས་འུར། ལྕགས་ཚེ་ཞང་ཚ་གཉིས་ནི་འབྲོག་པ་
དབུལ་བོ་དང་གུང་ཁྲན་ཏང་ཡོན་ཞིག་མ་རེད་སུས་ཟེར་ནུས་མོད། དོན་དམ་
པས་དེད་ན། དར་ཚོན་སྣ་ལྔའི་ནང་གི་མདོག་ངན་པོ། འབྲུ་རིགས་སྣ་ལྔའི་ནང་
གི་གོང་ཆུང་བོ་ཡིན་ཚུལ་ནི། ཕར་བལྟས་ན་ཚུར་གསལ་བ་རེད། ད་ཚོད་རིག་
གནས་གསར་བརྗེའི་དུས་ཚོད་འདིར། དབང་ཅན་གྱིས་དཀར་ཡོལ་བཅག་ན་
འཐུང་སྲོལ་ཡོད། དབང་མེད་ཀྱིས་གོ་རེ་བཅག་ན་ཟ་ཚུལ་མེད་ཅེས་པ་ལྟར། རུ་
ཆེན་དེའི་ནང་གི་དབང་ཅན་གཅིག་གམ་གཉིས་ཀྱིས་ཚོང་ཁེ་བུན་ལོག་ཧམ་
ཟོས་རྐུ་ཁྱེར། མང་ཚོགས་དབང་མེད་བྱས་པས་མི་ཆོག་པར། ཐ་ན་ཁྱིམ་ཚང་
ཞིག་ལ་མནའ་མ་དང་། བུ་མོ་ཡག་མ་ཞིག་ཡོད་རུང་རྩེད་སྤྱད་བྱས་ན་རྗེས་སུ་
རྩད་གཅོད་མེད་མོད། མི་སེར་ཚོའི་ལོ་རེའི་ལས་སྐར་བཅད། ཆུང་མ་བྲང་འོག་
༄༅ 124 རྒྱུ



འབྲིང་སྟག་ཐང་། རྒྱུ་
ནས་དྲུད་རུང་བཤད་ན་མི་ཟུག་པའི་སྐབས་འདིར། ཁྱིམ་ཚང་མང་བོའི་བུས་
མནའ་མ་ལེན་མི་ཕོད་པར་བུ་མོ་གནས་སུ་རྫོང་ཐབས་བྱེད་པས་ན་ལྕགས་ཚེས་
གཉེན་སྒྲིག་བྱེད་རྒྱུ་དེ་སྔ་ན་བཟང་རྒྱུ་མེད། ཅེས་ཉེ་རིང་རྩ་གསུམ་གྱིས་འདོད་
ཡོད་ནའང་། ལྕགས་ཚེས་དེ་ལས་ལྡོག་སྟེ་གཉོམ་ཆུང་འདུག་ཤེས་ན། བཙན་པོས་
སྒུལ་མི་ཚུགས་འདོད་དེ་འབྱུང་འགྱུར་གྱི་འཚོ་བར་སྤྲོ་བ་རབ་ཏུ་བརྟས།
ལྕགས་ཚེའི་ཞང་བོ་ས་སྟོང་ཞིག་ཏུ་ལུག་པར་བུད་དེ། གཅིག་ན་འཚོ་
རོགས་མེད། གཉིས་ན་ལག་རོགས་མེད་པར་ཁེར་འབབ་བྱས་ནས། མ་མོ་མང་
བོ་རྩེབས། ལུ་གུ་མང་བོས་ནུ་ཁ་མ་ཟིན་པར་ཡོད་པའི་དུས་སུ། འབྲི་དཀོམ་ཁོའི་
ལུག་པའི་ནང་དུ་ཡོང་བ་ལ་དགའ་ནས་ཤ་མགྲོན་ཇ་མགྲོན་བྱས། དེ་ནས་གཉིས་
ཀ་ལུག་རྗེས་ལ་འགྲོ་ཞོར་དུ་གནའ་རིང་ད་ཚེའི་སྐོར་ཅུང་ཙམ་ཁ་བརྡ་བྱས་
རྗེས། ལྕགས་ཚེའི་ཞང་བོ་ལ་ཁ་ཁོག་མི་འཛིན་པར “ངའི་བུ་མོ་དེ་ཁྱེད་ཚང་
གི་མནའ་མ་ཞིག་བྱ་ན། འུ་ཁ་གཉིས་ནི་གཞན་དང་མི་འདྲ་བའི་མནའ་ས་ལེབ་
ལེབ་དང་། ཤག་ས་གོར་གོར་གྱི་ནང་ཡིན་ཕྱིར། ང་ལ་བུ་མོའི་རིན་མ་སོད། གོས་
ཐེབས་ཟས་རྩ་ཞིག་ཅི་ལ་དགོས། ཡིན་ནའང་། གཙོ་བོ་བྱིས་པ་གཉིས་ཀ་ཁྱོད་
འཐད་ང་འཐད་ཅིག་མ་བྱུང་ན། ངེད་གཉིས་ཀ་འཐད་ཀྱང་དོན་མེད། དེའི་ཐད་
ནས་ལྕགས་ཚེས་ཅི་འདོད་ཡོད་དམ” ཞེས་དྲིས་པ་ལ།
ལྕགས་ཚེའི་ཞང་བོས་གཡག་རྒན་གོང་ནས་མགོ་ཌ་རུ་གཡུག་གཡུག་
བྱེད་ཞོར་དུ ་་ངེད་ཚང་གི་ཁྱི་རྒན་གྱིས་ཕག་སྨྱོན་གྲི་ཤའི་ཤ་ཟོས་པ་བཞིན་ཉལ་
ན་ལངས་ན། སེམས་རང་དབང་མེད་པར་ཁྱེད་ཚང་གི་བུ་མོའི་སྟེང་དུ་འཁོར་
ཡོད་པ་ནི། འུ་གཉིས་བར་རེད་མ་གཏོགས་གཞན་ལ་བཤད་སྲོལ་མེད། ངེད་
ཚང་གི་མི་ངན་འདིས་སྦལ་བ་ཙི་ལངས་ཀྱི་ཤ་ཟོས་པ་ཡིན་ནམ། དེང་སང་གི་ཕོ་
༄༅ 125 ཚ



3ས།
_ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
གསར་མོ་གསར་ཚོ་ལ་འདི་འདྲའི་རོགས་དད་ཅིག་ཆེ་དཔེ་བ་རེད། གནའ་ང་ཚོ་
གཞོན་དུས་དེ་འདྲ་མིན་ཨེ་རེད། དེ་ཡིན་རུང་། ཁྱོད་ཀྱི་བུ་མོ་དེ་ངེད་ཚང་གིས་
སྣ་འཐེན་རུང་ཁ་ནང་དུ་ཡོང་མི་སྲིད་སྙམ་ནས། ཁྱོད་ཀྱིས་ཚུར་མ་གླེང་ན་ངས་
སློང་མ་ཕོད་པར་ཡོད” ཅེས་གཡག་གོང་ནས་བབས་ཤིང་རུམ་ནས་སྣ་རྭ་བླངས་
ཡོང་ནས་སྣ་ཐལ་སེན་གང་འཐེན་བཞིན་པར་ཡུད་ཙམ་འགོར་རྗེས། ཡང་གློ་
བུར་དུ་ཤུགས་རིང་ཞིག་འབྱིན་བཞིན་དུ་ཁ་སང་དེ་རིང་མི་སེར་ལ་དབང་མེད་
ཚུལ་དང་། ཏང་སྒྲིག་རྒྱལ་ཁྲིམས་མི་དགོས་པར་དབང་ཅན་དང་འདོ་མེད་ཚོས་
ཅི་བྱས་དེ་རེད་ཟེར་དགོས་པ་དཀའ་ཚུལ་བཅས་པའི་སྡུག་མོལ་བཏོན་ནའང་།
འབྲི་དཀོམ་གྱིས “དེ་ལོས་བདེན་དང་། དེ་རིང་འུ་གཉིས་ཀས་དེའི་
སྐོར་མི་གླེང་། བུ་བུ་མོ་གཉིས་ལ་རང་ཚུགས་ཤིག་འབྱུང་བསྡད་ན། གཉོམ་ཆུང་
འདུག་ཤེས་ན། བཙན་པོས་སྒུལ་མི་ཚུགས་ཀྱི་དཔེ་རེད། ཁྱོད་ཀྱི་སེམས་མ་ཆུང་
དང་། ང་ཚོའི་རླབས་ཆེན་གཙོ་འཛིན་མའོ་ཀྲུའུ་ཞི་ཡོད་ས་ཞིག་ནས། འདྲེ་སྣ་
ནག་གཅིག་གམ་གཉིས་ཀྱིས་ཉི་མ་རྒྱབ་ཤར་ལག་པས་ཁེབས་སྲོལ་མེད་པར། ང་
ཚོའི་གཟུགས་གཞི་སར་འབབ་ཉིན་ཞིག་མེད་ག་ལ་སྲིད། དེ་དུས་ཁྲིམས་འགལ་
སྒྲིག་དཀྲུག་བྱེད་མཁན་ཚོ་ལ། ནག་ཉེས་སུ་ཆད་པ་དང་ཁྱི་རྐུན་ལ་དབྱུག་པ་
ཞིག་འཐེན་མ་ཐུབ་ན། ཏང་སྒྲིག་རྒྱལ་ཁྲིམས་ཟེར་བ་དེ་དོན་མེད་དུ་གྱུར་པ་
རེད” ཅེས་སེམས་སྐྱིད་སྤྱད་ཀྱི་གཏམ་སྨྲས། དེར་མཐུད་ནས་གཉེན་ཇི་ལྟར་
སྒྲིག་པ་ལ། བག་སྐར་དགུན་མགོར་འཇོག་པ་དང་། བོད་ཀྱི་ཡུལ་སྲོལ་ཡོད་ལ་
དུས་སྐབས་ཀྱི་ཚུལ་དང་ཡང་མཐུན་པ། མི་དགའ་བདག་སྐྱིད་ཀྱང་ཡོང་བའི་
བག་སྟོན་ཞིག་བྱེད་པར་ཡང་གྲོས་མཐུན་པའི་མཚམས་སུ། ལྕགསོ་ཚེའི་ཞང་བོ་
ཡར་ལངས་ནས་ད་དེ་ལྟར་བྱ། ང་འགྲོ་ཁྱེད་ག་ལེར་སོང་ཞེས་གཡག་རྒན་གྱི་སྣ་
བ
N
ཚུ 128 རྒྱུ



འབྲོང་སྟག་ཐང་། རྒྱུན
ཐུག་སྡོག་ཞོར་དུ་ཀི་ཤར་ཤ་རེ་ཞིག་འདེབས་བཞིན་པར་གཡག་གོང་དུ་ཞོན་ཏེ་
ལུག་ཁྱུའི་རྗེས་སུ་བསྙེགས་སོང་། འབྲི་དཀོམ་གྱིས་ཀྱང་ཡར་ལངས་ཞོར་དུ་ཐུ་བ་
ཞིག་སྤྲུགས་རྗེས། རྟའི་སྒྲོག་བླངས་ནས་ཞོན་ཏེ་ཕྱིར་ལོག་པའི་ལམ་དུ། རྒད་པོའི་
ཡིད་ངོར། དར་ལུང་གི་ཞི་རྒོལ་དྲག་སྲུང་རུ་ཁག་གི་མགོ་པ་སྐར་ཚེ་གཤོངས་
རིང་གིས། ཁོ་ནི་ཤཱཀྱ་ཐུབ་པ་ཕེབས་རུང་ཞྭ་མི་ཕུད། གླང་ཆེན་སྨྱོན་པ་ཡོང་རུང་
ལམ་མི་གཟུར་རམ། ཡང་ན། རིག་གསར་ཚན་ཆུང་གི་བུད་མེད་ཚན་གཙོ་སྣ་
ལོ་མས་ཁོ་མོ་ནི་ནག་མོ་བྱེད་མ་མིས་མི་ཐུབ། རྒྱུ་མ་རློན་པ་སོས་མི་ཆོད་ཅེས་
ཅི་འདྲ་བཤད་རུང་། ངའི་སྲིང་རྒན་མའམ་གནམ་ཀ་མེད་ཀྱི་འོག་གི་སེངྒེ་སྲབ་
མེད་མ་གསུར་བཟའ་ལྡོམ་པོ་སྐྱིད་ཀྱི་སྡེར་འོག་ན། དེ་གཉིས་ལ་འཕར་དབང་
མེད་སྟབས། ངས་ཁོ་མོ་ལ་བཅོལ་གདམས་རེ་བགྱིས་ན་སྐྱོན་མེད་ཅེས་སེམས་
ལ་ཤར་ཡོང་ཚེ་སྣང་བ་ཡང་ཇེ་སྐྱིད་དུ་འགྲོ་བཞིན་ཡོད་པ་ནས་མ་འགྱངས་པར་
ཉེ་རིང་རྩ་གསུམ་དང་། རུ་ཁ་ཁྱིམ་མཚེས། ཡང་ན་ཆུ་ཁའི་ཆུ་ལེན་དང་ལ་ཁའི་
ལུག་རྫིའི་ནང་ནས། གཞོན་ནུ་དེ་གཉིས་ཀྱིས་གཉེན་སྒྲིག་ཚུལ་དང་བག་སྟོན་བྱ་
ཉིན་བཅས་གླེང་བཞིན་པར། དོན་དེ་ཡུལ་ཁ་རུ་སྡེ་ཀུན་ལ་བསྒྲགས་པའི་ལེའུ་སྟེ་
གཉིས་པའོ།།
ལེའུ་གསུམ་པ།
ནམ་ཟླ་སྟོན་ཁའི་དུས་ནི། འབབ་ཞོད་ཇེ་ཆེ་དང་རླུང་ཁ་ཇེ་བསིལ། ཟླ་བ་
ཇེ་དཀར་དུ་འགྲོ་བཞིན་པར་རིམ་གྱིས་རྩྭ་མགོར་སེར་ཐིག་ལྷུང་། གླང་མ་དང་
སྐྱེར་བའི་ལོ་མ་དཀར་པོར་གྱུར། རི་སྒང་དུ་ལུག་རུ་སེར་པོས་ཁྱབ། ཐང་གཞོངས་
༄༅ 107 ཉ



_ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ནི་ཨུཏྤལ་སྔོན་མོས་བཀང་། ས་འོག་གི་གྲོ་མ་ཇེ་ཆེ་དང་ཆུ་ཁའི་སྟར་བུ་ཇེ་དམར་
དུ་འགྲོ་བའམ། ཡང་ན། རྫ་མགོའི་ཁ་བ་ཇེ་མང་། མཛོ་མོ་དང་འབྲིའི་འོ་མ་ཇེ་
ཉུང་དུ་འགྲོ་བ། རྟ་ནོར་ལུག་གསུམ་གྱི་ཤ་ཤེད་རྒྱས་པའི་སྒང་ཡིན་སྟབས། སྟོན་
ལུག་བན་དེས་རྐུ། སྟོན་ཞོ་བག་མས་ཆུ་ཟེར་བའི་དུས་སུ་སླེབས་པས་ན། ཆར་
དང་ཁུ་འཕངས་སྐོར་འབབ་རེ་བྱས་ཚེ། བར་སྣང་དུ་བྱ་ཁྲུང་ཁྲུང་གིས་འཕུར་
རྡང་འཐེན་ནས་ལྷོ་ཕྱོགས་སུ་ཀིར་ཀིར་ཞེས་སྒྲ་སྒྲོག་བཞིན་སྐྱོད་པ་རེད།
， ད་ལོ་རིམ་པ་བཅུ་གཉིས་པའི་རླུང་ཆེན་གཡུགས་ནས། བློ་ལོག་པ་དང་
ཉུལ་མ། ཏང་ནང་གི་མར་འགྲོ་བ། འབྱོར་ལྡན་གྲལ་རིམ་གྱི་ཤེས་ཡོན་ཅན།
ཆོས་ཀྱི་ལས་རིགས་པ་བཅས་ལ་འཐབ་རྩོད་དྲག་པོ་བརྒྱབ། དགག་པ་ནན་
མོ་བཏང་། བློ་དཀར་སེམས་དཀར་གྱི་བྱ་བར་རེམ་པའི་རྣམ་གྲངས་སུ། རི་སྒང་
ཤོད་གསུམ་དུ་དཀར་ཡིག་རྡོ་དཀར་གྱིས་བསྒྲིགས། ཁྱིམ་ཚང་ཀུན་ལ་དཀར་
ཡིག་འབུམ་རེ་དཔར་དུ་བཅུག མི་ཚང་མར་རྒྱུན་སྦྱོང་རྩོམ་ཡིག་གསུམ་པོ་སློབ་
ཏུ་བཅུག མའོ་ཀྲུའུ་ཞིའི་སྐུ་དཔར་ལ་ཞོགས་ཀའི་ཡར་གསོལ་དང་མཚན་མོའི་
ཞུ་འབུལ་ཆག་མེད་བྱས་ཤིང་། རྒད་པོ་རྒན་མོ་ལ་གླུ་ལེན་གར་རྩེད་ཀྱི་ཁྲལ་
འཇོག་པ་ལ་སོགས་པའི་བསམ་བློའི་གནད་དོན་ཞིག་ལ་མི་བསྐྱུར་བའི་བྱ་བ་སྤྱི་
བསྒྲུབས། ཁྱད་པར་དུ “ལིན་ཧྥ་ཀྲུའུ་ཞིའི་སྐུ་ཁམས་ཡུན་ནས་ཡུན་དུ་བདེ་བར་
སྨོན” ཞེས་པའི་གསར་བརྗེ་བཟུང་བ་རེད། ཐོན་སྐྱེད་ཡར་སྐུལ་བྱེད་པའི་སྐོར་
ནས། མགོ་རིལ་ལོ་འུར་གྱིས་གང་ནས། ཁ་སྐྱི་མོ་སྐྱིད་དུ་བསྐུར་ནས། སྤྱང་བྱ་ཁྱི་
གཞུག་ལ་ཁྲིད་ནས། མགོ་གྲོད་པུར་གང་མང་བལྟས་དུས། རྒོད་ཐང་དཀར་ཞེན་
པ་ལོག་ནས། དམར་རི་སྤྱང་སུན་པ་སྐྱེས་ནས། རྭ་རུས་པས་ས་གཞི་གང་ནས། མི་
དོན་མེད་ཐང་ནས་སྡུག་དུས་ཞེས་པའི་གླུ་དང་འདྲ་བར་ཕྱུགས་ལས་ཐོན་སྐྱེད་
སྒྲི
123



འབྲོང་ལུག་ཐང་། ག
ལོ་དེར་མ་ཡགས་པར་མི་ཁས་ས་སྟེང་ཁྱབ་ནའང་། དགེ་རྩ་ཚོགས་བསགས་དང་
སུན་འབྱིན་འཐབ་རྩོད་བྱེད་པའི་ཕྱོགས་ནས་མཚན་སྙན་གྲགས་ཀྱི་ནམ་མཁའ་
གང་ཐུབ་ཡོད་པ་རེད།
གང་ལྟར་དར་ལུང་རུ་ཆེན་གྱི་ཐོན་སྐྱེད་མ་ཡགས་ན་མི་སེར་ལ་ཡོང་
འབབ་མང་བོ་ཞིག་མེད་པ་ནི་བཤད་མ་དགོས་པ་རེད། ཡོང་སྒོ་མེད་ན་ལྕགས་
ཚང་གི་བུས་ནག་མོ་ལེན་པའི་ཉི་ཚད་ཀྱང་ཇེ་ཉེ་ཇེ་ཐུང་ཡིན་པས་ད་ནི་ཇི་ལྟར་
བྱ་ཞེ་ན། དེའི་ཉེ་གཞི་རྩ་ལག་དང་བཟང་ས་མཛའ་མཐུན་རྣམས་འདུས་ནས།
འབྲི་ཚང་གིས་ཤི་འདང་གསོན་ལ་བརྒྱབ་ནས་བུ་མོ་ངེད་ལ་སྦྱིན་ན། བཟའ་བ་
ཤ་ཡི་རི་བོ་དང་བཏུང་བ་ཆང་གི་རྒྱ་མཚོ་ལྟ་བུའི་སྟོན་ཆེན་ཞིག་བྱེད་མི་ཐུབ་
ནའང་། མི་སྟུན་ནས་མིང་ངན་ཞིག་ཉོ་ཅི་ལ་རུང་། ད་ལྟ་ང་ཚོ་དཔའ་མེད་རུང་
ཁྲ་ཁྲ་རྡར་རྡར་དང་། རྒྱུ་མེད་རུང་ཡ་ཡ་གོ་གོ་ཟེར་རན་དུ་སླེབས་ཡོད་པས། མེད་
པ་གླིང་ལ་འཚོལ་བ་དང་། སྲ་མོ་བྲག་ལ་བརྐོ་དགོས་ཞེས་བགྲོས་པ་ལ། ལྕགས་ཚེ་
ཞང་ཚ་གཉིས་མ་འཐད་ཀྱང་ཚང་མས་མི་ཉན་པར། ཇ་ཆང་འདྲེན་ཚུལ། སྡེར་
སྐལ་སྒྲིག་རིམ། རྟ་ཁ་ལེན་མི། གཡང་འབོད་སྟོན་བཤད། སྟོན་གླུ་ཆང་མཆོད།
བག་སྐྱེལ་འབོད་མི། གོས་ཕྲུག་དར་གསུམ་གྱི་ལེགས་རྟགས་སྟེར་ཚད་བཅས་སྤྱི་
དང་བྱེ་བྲག་ལ་གྲོས་མོལ་བསྡུར་གསུམ་ཡང་ནས་ཡང་དུ་བྱས།,
སླར་ཡང་དོན་ལུང་རུ་ཆེན་ལ་ད་ལོ་ལས་འགུལ་གྱི་སྟབས་ཀྱིས། རྒྱུ་ཟོག་གི་
ཁ་གྲངས་དང་དངུལ་གྱི་ཡོང་སྒོ་སོགས་ལོ་རེ་བཞིན་དུ་ཇེ་ཞན་དུ་སོང་རུང་། ཕྱུག་
རྙིང་གི་རུ་ཆེན་ནི་གཞན་དང་མི་འདྲ་བར་ཡོང་སྒོ་ཅུང་མཐོ་བ་རེད། དེ་ཡིན་ན།
འབྲི་བཟའི་ཨ་ཁུ་ཨ་ཞང་ཚོ་ནི་ལས་ཀ་བ་མང་ཕྱིར། ད་ལོ་མང་ལས་མང་ཐོབ་
ལྟར་ཡོང་འབབ་ཀྱི་བགོ་བཤའ་མི་བྱ་བར། སྲིད་བསྟུན་ཐོབ་སྤྲོད་བྱས་ཀྱང་རུང་།
ཚུ 129 རྒྱུ



ཀྲུང་གོའི་བོད་ཀྱི་དེང་རབས་མིཔ་རིག་གཅེས་བཏུས།
དར་ལུང་དང་བསྡུར་ན་ཉིས་སྐོར་ཡོད་པ་གཞིར་བཞག་རེད།
ད་ལྟ་ལྕགས་ཚང་གི་སྐོར་ནས་སྟོན་ཆེན་བྱ་དགོས་ཞེས་པ་དེ་འབྲི་ཚང་གི་
ཕུ་ནུས་ཐོས་པས་ཁོ་ཚོས་ཀྱང་དེ་འདྲ་ཞིག་མ་གྲུབ་ན་བུ་མོའི་ཕ་མིང་གིས་ངོ་ཚ་ཉོ་
སྲིད་སྙམ་ནས། འབྲི་བཟའ་ལ་རྒྱབ་གོན་པ། རྒྱན་འདོགས་ཆའི་སྐོར་ནས། བླ་བྲང་
གི་བྱུ་རུ། བཙན་ལྷའི་གཟིག ཟི་ལིང་གི་སྲམ། སྡེ་དགེའི་གློ་གཟུང་། ལྷ་སའི་ཕྲུག་
ཕོ་བྲང་གི་གོས་སོགས་འཛོམ་དགོས་པ་ལས་གཞན། ད་རུང་ཕྱེ་འབྲས་གྲོ་ནས་
ཇ་མར་ཤ་ཐུད་བཅས་མཛོ་ཁལ་ཉི་ཤུའི་རྫོངས་པ་བྱེད་དགོས་པ་འབྲི་དཀོམ་གྱིས་
མི་ཚོར་བ་བྱས་ནས་གྲ་སྒྲིག་བྱེད་བཞིན་པའི་སྐབས་སུ། འབྲི་བཟས་དེ་ལུགས་
སྐོར་གྱི་གསང་ཚིག་ཕ་ལ་ཤོར་བས་འབྲི་དཀོམ་གྱིས་ཉེ་རིང་རྩེ་གསུམ་རྣམས་
བོས་ཡོང་སྟེ “ཡ་ཁོ་རེ་ཚོ། ངས་གོ་ཐོས་ལྟར་ཡིན་ན། ཁྱེད་ཚོས་རྟེན་རྙིང་བ་ལ་
རྟེན་བཤད་གསར་བ་ཞིག་བྱེད་ཀྱིན་ཡོད་ཟེར། ཤིང་སྐྱེ་ཡ་བཟང་པོའི་སྐུ་དྲིན་ལ།
བྱ་ཁྭ་ཏའི་རོ་ཐག་དགུང་ལ་མཉམ། གུང་ཁྲན་ཏང་གི་བཀའ་དྲིན་ལས། དུས་སྔོན་
ཚད་ང་ཚོ་དང་ང་ཚོ་ལྟ་བུའི་སྤྲང་སྐྱེ་རྒྱབ་ཏུ་ཁུར་ཞིང་སྤང་དབྱུག་ལག་ཏུ་བཟུང་
ནས། ནངས་ཟས་རི་རབ་ཀྱི་རྩེ་དང་ནུབ་ཟས་རྒྱ་མཚོའི་འགྲམ་ཡིན་པའི་དབུལ་
ཕོངས་ཀྱི་སྡུག་བསྔལ་རྩོད་ནས་རྫོགས། དུས་ད་ལྟ། སྦྲ་ལ་ཆེ་ཆུང་དང་རྒྱུ་ལ་མང་
ཉུང་མེད་པར་སྐྱིད་དགའ་ལོངས་སྤྱོད་ཀྱི་དཔལ་ལ་རོལ་བཞིན་ཡོད་ཅེས་བཤད་
ན་ཧ་ལམ་ཆོག་པའི་ཚད་རེད། དེ་ཡིན་ན། ངའི་བུ་མོ་བག་མ་བྱས་ནས་སྐྱེལ་
དགོས་པ་མ་གཏོགས། འབར་མ་བྱས་ནས་རྫོང་དགོས་པ་ཞིག་མིན་ཐག་ཆོད་ཡིན།
སྤྱིར་ཤུགས་ཀྱིས་ཡོང་ན་དངོས་གྲུབ་དང་ཧེབ་ཀྱིས་ཡོང་ན་འགོང་བོ་ཡིན་ཟེར་
བའི་དཔེ་དང་འདྲ་བར། བྱིས་པ་གཉིས་ཀས་དཀའ་སྤྱད་འབད་བརྩོན་བྱས་ནས་
མི་ཚེ་སྐྱེལ་དགོས་པ་ལས། ཉེ་རིང་རྩ་གསུམ་པའི་ཡོད་ཟས་མེད་ཆུ་ཀུན་ཉིན་
༄༅ ༣ {Oཆུ



འབྲོང་སྟག་ཐང་། ཧ
གཅིག་ལ་བརླག་པའི་འབད་མེད་ལྷུན་འགྲུབ་ཀྱི་སྲོལ་ཞིག་ངས་མི་འདོད་ཁོ་ཐག་
ཡིན། དེ་ཅིའི་ཕྱིར་ཞེ་ན། གཅིག་ན། ལྕགས་ངེད་ཁ་གཉིས་ཀའི་གྲོས་ཐོག་མདུད་
ཐོག་ནས་ང་འདུག་དགོས་པ་དང་། གཉིས་ན། མི་རི་བོང་གི་ཚོད་ཀྱི་ཟས་སྤ་ཏོག་
གི་དཔེ། སྟབས་བདེ་བབ་ཆགས་ཤིག་བྱེད་པ་ལས། རྒྱས་སྤྲོས་མི་བྱེད” ཅེས་སྨྲས་
པ་ན། དེར་ཡོད་ཚོའི་ནང་གི་ཁ་བདེ་ལྕེ་བདེ་ལ་ལས་དེ་མ་རེད་ཅེས་ཁ་ཡར་ཁྲིད་
མར་ཁྲིད་བྱས་ནའང་རྒད་པོ་སྒུལ་མ་ཚུགས། དེ་ནས་འབྲི་དཀོམ་གྱིས་ཁོ་ཚོར་
འཕྲལ་དང་ཕུགས་ཀྱི་རྒྱུ་མཚན་དང་། སྐབས་དོན་གྱི་སྐོར་ཞིབ་མོ་ཞིག་བཤད་
རྗེས། རང་རང་སོ་སོའི་གནས་སུ་སོང་། །
ཕྱི་ཉིན། འབྲི་དཀོམ་གྱི་ཞེ་ལ་སོང་ནས་ལྕགས་ལ་ཅི་ཡིན་གྱི་གཏམ་རེ་མ་
དྲིས་ན། མཐའ་རྔ་ཅི་བྱ་མི་ཤེས་སྙམ་བཞིན་ཡོད་ཚེ་ཁྱིམ་མཚེས་ཚང་གི་རྒན་མོ་
ཡོང་ནས “བུ་མོ་བག་ལ་འགྲོ་དུས་བབ་དང་བསྟུན་ལོས་དགོས་ཏེ། ངས་བལྟས་ན།
ཁྱོད་ཀྱི་ཉེ་རྩ་ལག་གི་འདོད་པ་ལྟར་བྱས་ན་བཙན་ཡོད་ཀྱང་། ཁྱོད་རང་གི་འདོད་
པ་ལྟར་གྱུར་ན་ཞན་ཆེ་བས། ད་ངས་མི་ལ་ཁམས་ཤིང་བདག་ལ་འཕྲོད་པའི་གཟུ་
ཞིག་འཕངས་ན། ཁྱོད་ཀྱིས་འཁུར་རམ” ཞེས་དྲིས་དུས། གློ་བུར་དུ་སྒོ་ནས་ཁྱི་
ཟུག་པ་རེད། འབྲི་བཟའི་ཨ་མ་སྒོར་བུད་དུས་དར་ལུང་རུ་ཆེད་གྱི་ཞི་རྒོལ་དྲག་
སྲུང་རུ་ཁག་གི་མགོ་པ་སྐུར་ཚེ་གཤོངས་རིང་རྟ་ནག་ར་ཁྱི་མདུར་གྱི་གོང་ན་ཡོང་
གིན་ཡོད་པ་མཐོང་།
སྐར་ཚེ་གཤོངས་རིང་འབྲི་བཟའ་ལ་དགའ་སྟབས། སྔར་རྒྱུ་ནོམ་པ་དང་བློ་
བཀོད་གང་རིགས་ཤིག་གིས་འབྲི་བཟའ་དྲུད་ཡོང་ཐུབ་འདོད་ནས། ཉིན་ཞིག་ཁོས་
ཤོག་ཤར་ཞིག་གི་སྟེང་དུ།
བྱ་ཁུ་བྱུག་སྙིང་ལ་རྗེ་བོ། །
ན་ལངa
ཉྩ 11



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཁྱོད་མེད་ན་དབྱར་དགུན་མི་ཤེས་ཀི །
བྱ་གཞན་པ་མེད་ནི་མ་རེད་དེ།། །
བྱ་དེ་ཚོའི་སྐད་ལ་ཉན་འདོད་མེད། །
ཅེས་སྐར་ཚེ་ནས་དགའ་བའི་སྙིང་གྲོགས་ཚེ་རིང་ལྷ་སྐྱིད་ལ་ཕུལ། གཞན་
ཡང་ཚིག་གསུམ་ཞུ་བའི་རྟེན་དུ་བྱུ་རུ་དམར་པོའི་སྐེ་རྒྱན་གཅིག་དང་བཅས་
པར་སྙིང་སྡུག་ཁྱེད་ཀྱི་ཐུགས་འཐད་པདྨོ་བཞད་པའི་ཉིན་བཟང་པོར་བསླུ་མེད་
ཀྱིས་འབུལ་གྲབས་ཡོད་ཅེས་བྲིས་ཏེ་ཡིག་ཤུབས་ཤིག་གི་ནང་དུ་བསྡུས་ནས་
ཁ་སྦྱར་ཡོད་པ་དེ་འབྲི་བཟར་སྤྲད་པ་རེད། འབྲི་བཟས་སླར་ཡང་ཤོག་ཤར་དེའི་
གཤམ་དུ་འདི་ལྟར་དུ།
ས་མགོ་གསོན་སྐྱ་ལུའི་དཀྱིལ་ན། །
དཔོན་ཕྱུག་པོ་སྐར་ལུ་གཏེར་བདག །
འཕྱི་རྒྱ་ལུའི་ཨ་བ་ཚིལ་རེད། །
ཚིལ་ཡིན་རུང་ཟ་འདོད་ང་མེད། །
ཅེས་བྲིས་ཏེ་སྐར་ཚེ་ལ་ལན་བྱིན་པ་ནས་བཟུང་། ཁོས་བསམ་ངན་ཡིད་
དུ་བཅངས་ནའང་། སྦྱོར་ངན་ལག་ཏུ་བསྟར་བའི་གོ་སྐབས་མ་ལྡན། ད་རེབ་འབྲི་
བཟའ་ལྕགས་ཚང་ལ་བག་ལ་ཡོང་བ་ཐོས་རྗེས་སྐར་ཚེའི་ཡིད་དུ “གདོན་འབྲི་
བཟའ་མཆུ་དམར་མ་ཁྱོད། ཁ་ཆེ་རུང་སྣའི་འོག་རེད། ད་ནི་ཁྱོད་ཀྱིས་འཕྱི་ཚིལ་
ཟ་མིན་ལ་གཅིག་བལྟ་དང” ཞེས་འདོད་བཞིན་པར་མ་ཟད། བག་སྟོན་གྱི་ཐད་
ལའང་མི་དགེ་བ་ཞིག་བྱེད་བསམས་ཡོད་པ་ལྟར་དེ་རིང་ཁོ་འབྲི་ཚང་ལ་ཡོང་
བ་རེད། རུ་ཁ་ཁྱིམ་མཚེས་ཚོས་སྐར་ཚེ་ཡོང་བ་མཐོང་དུས་ཡག་པོ་མེད་པ་ཤེས་
ནས། འབྲི་ཚང་ལ་ཁེར་ཡོང་ཉིས་ཡོང་བྱས་ནས་འདུས་པ་རེད།
ལ 1 12 ན



འབྲིང་སྡུག་ཐང་། ཕུ
སྐར་ཚེ་ཁྱིམ་དུ་འཛུལ་རྗེས་རུམ་ནས་གསུང་བཏུས་བླངས་ཏེ་ནང་གི་
ཚན་པ་གཅིག་བཀླགས་པ་དང་ལྷན་དུ། ཅི་ཡིན་འདི་ཡིན་མེད་པར “ད་ལྟ་རྙིང་
བཞི་གཏོར་བ། གསར་བཞི་འཛུགས་པའི་སྒང་ཡིན་པ་དེ། ཁྱོད་ཏང་ཡོན་རྒན་པ་
ཞིག་ལ་སྨྲ་མ་དགོས་པ་རེད། དེ་ཡིན་ན་ད་རེབ་ཁྱེད་གའི་བུ་མོ་གནས་སུ་འགྲོ་
དུས། བོད་ལྭ་མི་གྱོན། བག་རྟ་མི་ཞོན། སྟོན་གླུ་མི་ལེན་པར་གསར་བརྗེ་ཅན་གྱི་
གཉེན་སྟོན་གྱི་སྲོལ་ཞིག་འཛུགས་དགོས” ཞེས་པའི་ཚིག་རྔ་མ་བུད་གོང་དུ་
རྩིས་གཉེར་པས་དེ་རིང་རྟགས་རྟེན་འབྲེལ་གཉིས་ཀའི་མགོ་ལ། འདི་འདྲའི་ཆག་
གཏམ་བཤད་ཡོང་ན་འབྲི་དཀོམ་གྱི་ཁོག་པ་ཇི་ལྟར་ཡངས་རུང་དེ་སྲོན་མི་ཐུབ་
པ་ཚོར་ཏེ། འཛུམ་དམུལ་དམུལ་དུ་བརླ་ལྕག་ཅིག་རྒྱག་བཞིན་སྡུན་ལ་ཨོང་ནུར་
ཞིག་བྱས་ཏེ “དེ་ལོས་བདེན་མོད། ངེད་མི་མགོ་ནོར་སྐྱེས་སྐོར་ཞིག་གིས་ཅི་བྱ་
དགོས་མ་ཤེས་པར་ཡོད་དུས། ཁྱོད་སླེབས་ཡོང་བ་འདི་ངོ་མ་བཟང་ཐལ། བློ་མི་ལ་
དྲིས། བློ་ཐག་རང་གིས་ཚོད་ཀྱི་དཔེ་རེད། ཁྱོད་ཀྱིས་ཤོད་དང་། བག་ལཱ་མི་གྱོན།
བག་རྟ་མི་ཞོན་པར་བག་མ་ཇི་ལྟར་སྐྱེལ་ལམ” ཞེས་དྲིས་པ་ལ། དེ་ན་ཡོད་མི་ཚོ་
གད་མོ་ཤོར་བ་རེད། སྐར་ཚེའི་ངོ་དམར་ཞོར་དུ “ལོ་གསུམ་གྱི་ཚུན་ལ་ལོ་ཙཱ་བ་
དང་བོད་ལྭ་མེད་དགོས་པ་དེ། ཁྱོད་ཚོའི་རྣ་བ་འོན་སོང་བ་མིན་ན་གོ་ལོས་ཡོད།
བག་མ་སྐྱེལ་དུས་རྒྱ་ལཱ་ཡགས་པོ་ཞིག་གྱོན། སྐྲ་བྲེགས་ནས་མགོ་ལོ་བྱས། འདོ་
ལིའི་ནང་དུ་བཞག་ནས་བསྐྱལ་ན་མི་ཆོག་གམ” ཟེར་ནས་བཙན་བཤད་བྱས་
ཚེ། ཁྱིམ་མཚེས་རྒན་མོར་འཚུབ་ཆ་ལངས་ནས་ལག་པ་དགུང་ལ་གཡུག་བཞིན་
པར “ཨ་ཁ་ཁ། སྐུར་ཚེ། ཁྱོད་ཀྱིས་དེ་རིགས་བཤད་ཅི་ལ་རུང་། ཏང་གི་མི་རིགས་
སྲིད་ཇུས་མེད་ཅེས་བཤད་ཡོད་པ་ངས་མ་གོ ལས་ལོག་མ་འདི་ལ་གནས་ངོགས་
འགྲིམ་དུ་ཆུགས། དེ་ལྟར་མ་བྱས་ན་ལས་ལོག་མ་འདི་སྙིང་རྗེ། འདིའི་ངོ་ཚ་དེ་
༄༅ 113 རྒྱུ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
གང་ལ་འཇོག ཁྱོད་ཀྱིས་དེ་ཟེར་མི་ཉན” ཞེས་ཞུ་བ་བྱས་པའི་ལན་དུ། “རྒན་
མོ། ཁ་རང་གི་ཡིན་ན་ཚོད་ཟུངས། ད་ནས་བཟུང་མི་རིགས་ཀྱི་གནད་དོན་ཟེར་
བ་ཞིག་མེད་ཅེས། ཞིང་ཆེན་གྱི་མགོ་འདྲེན་པས་བཤད་ཡོད་པ་དེ་ཁྱོད་ཀྱིས་གོ་
ཨེ་མྱོང་། ཁ་ངན་པ་རྒོད་དུ་ཤོར་ན་ལུས་ངན་པ་ཁྲིམས་ལ་སྦྱོར་བ་ཁྱོད་ཀྱིས་གོ་
ཨེ་མྱོང” ཞེས་སྐར་ཚེས་ཁ་ཤེད་ལྕེ་ཤེད་ཕུད་ཡོང་བས་རྩིས་གཉེར་པས་འཇམ་
བཤད་ཅིག་གིས་ངོ་མི་ལོན་ཚུལ་ཚོར་ནས “འོ་ན་མཚེར་རེབ་འདི་ནས་ཁྱེད་
ཀྱིས་ཆུང་མ་བླངས་ནའང་། བཞི་གཏོར་བཞི་འཛུགས་བྱེད་པ་ཕར་ཞོག ཐ་ན་ཁྱི་
སྣ་ཝ་ཁྲིད་བྱས་ཏེ་འཇིག་རྟེན་རྙིང་བའི་ཕྱུག་པོ་ཚོའི་ཡན་གྱི་བག་སྟོན་ཞིག་ཅིའི་
ཕྱིར་བྱས་པ་ཡིན། སྔ་བ་རྟ་ཁྲིད་ཡིན་ན་གཞུག་མ་མཛོ་ཁྲིད་ཀྱི་དཔེ་རེད། དཔེ་
དེ་ཡང་མི་ཁྱོད་ཀྱིས་བཙུགས་པ་རེད། ཁྱོད་མགོ་ཐར་ས་ཞིག་ནས། ང་ཚོ་རྔ་མ་
མི་ཐར་ས་ཞིག་ཡོད་དམ” ཞེས་སྐྲག་ཞོར་དུ་ཕྱིར་དྲིས་པས་སྐར་ཚེའི་ཁ་ཁུག་མ་
དང་སྣ་སྣེ་ལོར་གྱུར་ནས། ཁ་ཞིག་མྱང་མྱང་བྱེད་ཞོར་དུ་དེ་མ་ཐག་ཏུ་ལན་ཟློག་
རྒྱུ་མི་རྙེད་པར། ཁོང་ཁྲོ་དང་བཅས་སྒོར་བུད་ཅིང་རྟ་རྒན་ལ་ཞོན་ནས་ལྷ་བེ་ལྷུ་བེ་
བཞུར་སོང་།
འབྲི་དཀོམ་གྱིས་ཤུགས་རིང་ཞིག་འཐེན་བཞིན “གསར་བུ་མགོ་སྟོང་
འདིས་བསམ་རྒྱ་ཁབ་ཙམ་ཞིག་མི་ཤེས་པར། ན་ནིང་ཀུའུ་ཧྲུའུ་ཅི་དང་རྫོང་
དཔོན་གཉིས་ནི་ཏང་ནང་གི་མར་འགྲོ་བ་རེད་ཅེས་སྐེར་ཤིང་ལེབ་བསྐོན། རྐང་
འོག་ཏུ་འཛེར་མ་བཞག་སྟེ། འཐབ་རྩོད་བྱས་པའི་རྐྱེན་གྱིས་གཅིག་ཤི་གཅིག་ཞ་
ཡོད་པ་དེ་རེད། གཞི་རྙིང་གྲགས་པ་ཅན་ལྷ་འདྲེ་རེད་ཟེར་ནས་བཤིག ཐུན་མོང་
གི་ཕྱུགས་རྫི་གྲགས་ཅན་ནི་ལམ་ལོག་འདེད་མཁན་རེད་ཅེས་དགག འབྲོག་
དབུལ་རྒན་པོ་ཚོ་ནི་ཀླད་རྙིང་རེད་ཟེར་ནས་བསྡིགས་པ་རེད། འདི་དང་འདི་ལྟ་
1 14 རྩྭ



འབྲོང་སྟག་ཐང་། རྒྱུ
བུའི་ཁ་ནས་མའོ་ཀྲུའུ་ཞིའི་གསུང་རྩོམ་ནེ་ཙོས་མ་ཎི་འདོན་འདོན་བྱས་རུང་།
དོན་དུ་ཅི་ཡང་མི་ཤེས་པའམ། ཡང་ན་རང་དོན་མ་གཏོགས་མི་ཤེས་པར་གཞན་
ཞིག་གི་རིག་འོག་ཏུ་ལྷུང་ནས་རང་གིས་རང་ལ་ངན་བྱེད་པ་འདི་མི་ལེགས་པ་
རེད། ད་མ་ལེགས་རུང་བཀོད་པ་ཅི་ཡོད་དམ” ཟེར་བ་ལ། དེར་ཡོད་ཀྱི་མི་མང་
བོའི་སེམས་སུ་འདི་ལྟར་འདུག་དགོས་ན་དཀའ་སྙམ་ནས་གཅིག་གིས་གཅིག་གི་
ངོ་ལ་ལྟ་བཞིན་པར་ཡོད་ཚེ། རྩིས་གཉེར་པས “སྐྱིད་ལ་སྡུག་པའི་འཇིག་རྟེན་མི་
ཡུལ་འདི་ནི་དེ་འདྲ་ཡིན་པ་རེད། གསེར་མཁར་པེ་ཅིན་གྱི་ཉི་ཟླ་སྐར་གསུམ་པོ་
ཡོད་ས་ཞིག་ན། ང་ཚོ་སྡུག་དགོས་དོན་ཡོད་པ་མ་རེད། སྐབས་སུ་བབ་པའི་དོན་
དག་གི་ཐད་ནས། ཁྱོད་ཕ་དང་བུ་མོ་གཉིས་ཀས་ནང་གྲོས་རེ་གྱིས་དང་། འདོད་པ་
ཅི་ཡོད་ང་ཚོས་སྒྲུབ་རོགས་བྱེད་ངེས་ཡིན། ཀུན་གྱིས་བལྟས་ན་དེ་ཨེ་རེད” ཟེར་
བས། དེར་ཡོད་ཀྱི་མི་ཚོས “དེ་ལོས་ཡིན” ཟེར་བཞིན་འབྲི་ཚང་ནས་རང་རང་
གི་ཁྱིམ་དུ་ལོག
ཉེ་སྔོན་མཚེའུ་དམར་མི་དམངས་ཀུང་ཧྲེའི་སྨན་ཁང་གིས་ད་ལོ་ཟླ་བཅུ་
པའི་ཚེས་ཉི་ཤུའི་ཉིན། རུ་ཆེན་སོ་སོའི་སྨན་ཕྲུག་གིས་ཉིན་ལྔའི་བྲོ་བཟུང་ནས་
གཅིག་ཀྱང་ཚད་མི་ཆོག་པར་ཀུང་ཧྲེའི་ནང་དུ་དྲུག་ཉིས་དྲུག་གི་མཛུབ་སྟོན་
དང་སྐམ་ཁབ་ཀྱི་སྐོར་ཁྲིད་དུ་ཡོང་དགོས་ཞེས་བརྡ་སྦྱར་ཡོད་པས། དེ་ནས་ཀུང་
ཧྲེའི་ནང་དུ་འགྲོ་བའི་སྔ་ནུབ་ཀྱི་མི་ཉལ་ཁྱི་ཉལ་གྱི་མཚམས་སུ། ཁོ་མོས་ལྕགས་
ཚེ་ལ་འཕྲིན་ཡིག་ཅིག་སྐུར་དགོས་པར་བསམས་ནས་མགོ་ན་གཉིད་མེད་པར་
སྐུར་ཡིག་ཤོག་གྲངས་གསུམ་བྲིས་པའི་ཚེ་ན། སྐྱ་རེངས་བཀྱགས་ཤིང་། ཁྱིམ་
མཚེས་གཡས་གཡོན་ཚོའི་སྒྲ་ཀླད་ནས་དུ་བ་འཕྱུར། མ་སྲུ་ཚོས་ཤུག་དམར་གྱི་
ཟོ་བ་ཁུར་ནས་ཆུ་ཁར་སོང་། ཁོ་མོས་ཀྱང་དེ་མ་ཐག་ཏུ་འཕྲིན་ཡིག་ཤུབས་སུ་
ཉྩ 1 16 རྒྱུ



༩ ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
བསྡུས། ཁ་སྦྱར་མཐར་རྒྱབ་ཁུག་ནང་དུ་བཅུག་རྗེས། ཁྱིམ་ནས་ཟོ་བ་ཁུར་ནས་
ཆུ་ལེན་དུ་སོང་། ཆུ་ཁུར་ནས་ཕྱིར་སླེབས་དུས་རུ་འདྲེན་བློ་བཟང་གིས “ཡ།
ལས་ལོག་མ། དེ་རིང་ཁྱོད་ཀྱིས་རྟ་གང་ཞོན་ནམ” ཞེས་དྲིས། འབྲི་བཟའི་ཨ་
མས “བློ་ཁོ། ངས་ད་རེབ་མ་སོང་ན་བསམས་ཡོད་དང་། འདིས་འགྲོ་དགོས་ཟེར་
ནས་རྟ་བྲན་ཞིག་བཟུང་ཡོད” ཅེས་བུ་མོའི་ཚབ་ཏུ་ལན་བཏབ་པ་ན། རུ་འདྲེན་
དགོད་ཞོར་དུ་ “སྨན་བུ་མོ་བཟང་རུང་གཞན་གྱི་རེད། བུ་ཚ་བོ་ངན་རུང་རང་
གི་རེད་ཟེར་བའི་དཔེ་རེད། ད་རེབ་རྟ་བྲན་ལ་རྒྱུག་ཡག་ཅིག་གྱིས། ཁྱོད་བག་ཏུ་
སོང་ཚར་ན་ང་ཚོའི་རྟར་ཞོན་དགོས་འདོད་ཀྱང་ཨེ་སྐྱོན་ཅི་ཤེས” ཞེས་རྩེད་མོའི་
གཏམ་སྨྲས།
ནངས་ཇ་འཐུངས་རྗེས་སུ། ཁྱིམ་མཚེས་ཚང་གི་བུ་མོ་ཡོང་ནས་རྟ་ལ་སྒ་
སྐྱ་མགོ་སུམ་མཉམ་མ་ཞིག་བསྟོད་ཞོར་དུ་སྲབ་མེ་ཏོག་མ་ཞིག་བསྐོན། ཕྲུག་ལཱ་
ཤ་ཐག་བྱས་ནས་རྟ་བཟུང་ཡོད། འབྲི་བཟའི་རྐང་ལ་ལྷམ་ཕྱིང་མཐིལ་ཅན་ཞིག་
དང་། ལུས་ལ་སློག་སྲབ་ཕྲུག་ཁྱོན་ཅན་གོང་ཕུར་གཟིག་གིས་བརྒྱན་པའི་ཐོག་
ལྭ་ནག་པོ་ཞིག་གྱོན་ཞིང་། གོས་ཀྱི་སྐེ་རགས་དམར་པོ་ཞིག་གི་སྟེང་དུ་དངུལ་གྱི་
སྐེད་ཆབ་བྱུ་རུའི་ཁྲ་ཅན་ཞིག་བཅིངས། གོས་འབྲུག་རིས་མ་སྨུག་པོ་སྐྱིན་ཁེབ་
ཁ་འགྲིལ་ཉིས་འགྲོ་མ་ཅན་གྱི་ཚི་ལེན་ཞིག་གྱོན། བྱུ་རུའི་སྐེ་རྒྱན་བཏགས། ཝ་
ཞྭ་ལག་ཏུ་བཟུང་ནས་ཨ་མ་དང་ལྷན་དུ་སྦྲ་སྒོར་བུད། དེ་ནས་ཁོ་མོས་ཞྭ་གྱོན་ཏེ་
སྲབ་མདའ་བླངས་ནས་རྟའི་ཡོབ་ཏུ་རྐང་བ་འཇུག་དུས། ཨ་མས “ལམ་ནས་མ་
འགོར། མྱུར་དུ་ཀུང་ཧྲེའི་ནང་དུ་སླེབས་ཐབས་གྱིས” ཞེས་པ་ལ། བུ་མོས “ཨ་མ་ .
ལགས། སེམས་བདེ་མོ་གྱིས” ཞེས་པ་དང་ལྷན་དུ་རྟའི་གོང་ལ་བུད་པ་རེད།
ཉིན་དེ་ནི། གནམ་ངོ་ན་སྤྲིན་ཐིག་ལེ་ཙམ་ཡང་མེད་པར་སྔོ་བསངས་ངེར་
1 169



འབྲོང་སྟག་ཐང་།
ཡོད་ཅིང་། རྨ་ཆུ་ལུ་མ་ནི་ལྗང་ལྟོངས་སེ་ཤར་ནས་བྱང་ཕྱོགས་སུ་ལྡེམ་པ། ལམ་
ཁའི་གཡས་གཡོན་དུ་ཟོག་ཁྱུ་ནོར་ཁྱུ་རྩྭ་མགོར་རྒྱུག་ལ། རི་འདབས་རི་རྐེད་དང་
བཅས་ལུག་གིས་གཡོགས། སྟོན་གྱི་བསེར་བུ་དང་རླུང་སྐོར་གཡུག་རེ་བྱེད་དུས་
མེ་ཏོག་ཁུར་མང་གི་བ་སྤུ་བར་སྣང་དུ་ཁྱེར་ཏེ་ཡངས་པའི་ཨ་སྔོན་དུ་ཐིག་ལེ་
ཁྲི་སྟོང་ཕབས་པ། ལམ་ནས་ཕོ་གསར་སུ་ཞིག་འབྲི་བཟའ་དང་ཕྲད་ཀྱང་། དེས་
འཛུམ་ཆུང་བྱེད་བཞིན་ཞོན་པའི་གཡག་རྒན་གྱི་སྣ་ལྷོད་ནས་མི་ལྟ་མཁན་ནི་
ཉུང་ཞིང་། ཁོ་མོས་ཀྱང་རྟ་འདོ་བའི་གོམ་ལག་གིས་ཐང་སྐྱ་མོར་རི་མོ་འབྲི་བ་
དང་། སྐད་སྙན་མོ་ཨ་སྔོན་དབྱིངས་ནས་འགུག་ཅིང་། ཚིག་སྙན་མོ་མགྲིན་པའི་
ལམ་ནས་འདྲེན་བཞིན་པར། ཨ་ནེ་དང་སྙིང་གྲོགས་དམ་པ་ལྕགས་ཚེ་ཡོད་སའི་
དར་ལུང་རུ་ཆེན་གྱི་ཕྱོགས་སུ་བསྐྱོད་སོང་བའི་ལེའུ་སྟེ་གསུམ་པའོ། །
ལེའུ་བཞི་པ།
ཀུང་ཧྲེའི་སྨན་ཁང་གིས་སློབ་སྦྱོང་བྱེད་མགོ་བརྩམས་ནས་ཉིན་གསུམ་
ལོན་ནའང་། འབྲི་བཟའ་ད་དུང་མ་སླེབས་པས། འགའ་རེས “འབྲི་བཟའ་བག་
ལ་འགྲོ་རན་དུས་སློབ་སྦྱོང་དུ་ཡོང་ཁོམ་ཞིག་ག་ལ་ཡོད” ཅེས་དང་། མཚོ་སྐྱིད་
ཀྱིས “འབྲི་བཟའ་ནི་སློབ་སྦྱོང་ལ་འདུན་པ་ཆེ་བས། ད་རེབ་མི་འོང་བའི་དཔེ་
མི་སྲིད” ཟེར། སྨན་ཕྲུག་བསྟན་ཁོས་ཀྱང “ཉེ་སྔོན་ང་དོན་ལུང་དུ་འགྲོ་སྐབས།
སྐམ་ཁབ་ཀྱི་སྐོར་ཁྲིད་དུས་ཁོ་མོ་ཡོང་རྒྱུ་ཡིན་ཟེར་བཞིན་འདུག” ཅེས་སྨྲས་
པས། ཉིན་དེའི་ཕྱི་དྲོར་སྨན་ཁང་གི་མགོ་འདྲེན་གྱིས་དོན་ལུང་རུ་ཆེན་དུ་འགྲོ་
མི་ཞིག་ལ། འབྲི་བཟའ་མྱུར་དུ་སྨན་སློབ་པར་ཤོག་ཅེས་སྐད་བསྐུར་པ་ལ། རུ་
ཉྩ 117 རྒྱུ



ཀྲུང་གོའི་བོད་ཀྱི་དེང་རབས་རོལ་རིག་གཅེས་བཏུས།
ཆེན་དེའི་འགན་འཛིན་པས་ཁོ་མོ་དེར་སོང་ནས་དེ་རིང་དང་ཉིན་གསུམ་འགོར་
ཡོད་ཅེས་པའི་ལན་འབྱོར། གཙང་འཕྲོད་པ་ཞིག་གིས “ཁེ་ཉིན་ང་ཡོང་དུས།
འབྲི་བཟའི་རྟ་དར་ལུང་གི་མཐའ་ན་བསྟད་ཡོད་པ་མཐོང་། དེ་ཡིན་ན། ཁོ་མོ་
ཨ་ནེའི་གམ་ན་བསྡད་ཡོད་པ་མིན་ནམ” ཟེར་བ་ལ། སྨན་ཕྲུག་ཅིག་གིས “དེ་
ན་ལོས་ཡོད། ཁོ་མོ་ཨ་ནེའི་གམ་ན་མེད་ཀྱང་། ལྕགས་ཚེའི་འགྲམ་ན་ཡོད་ཚོད་
རེད” ཅེས་འུར་བསླངས་ཡོང་དུས། མཚོ་སྐྱིད་སོགས་སྨན་མོ་དག་གིས་སྨན་
ཕྲུག་ཚོ་འབོད་པར་མངགས་ན། འབྲི་བཟའ་ངོ་ཚའི་གནས་སུ་འགྱུར་རྒྱུ་རེད་
སྙམ་སྟེ། སྨན་ཁང་གི་མགོ་འདྲེན་ལ “དགེ་རྒན་ལགས། འབྲི་བཟའ་འབོད་
པར་ང་ཚོ་སོང་ན་ཨེ་ཆོག་ལགས” ཞེས་ཞུས་ཚེ། མགོ་འདྲེན་གྱིས “དེ་རེད། བུ་
མོ་འབོད་དུ་བུ་མོ་སོང་ན་འགྲིག ད་ལྟ་ཁྱོད་ཚོ་སོང་ནས་ཁོ་མོ་མྱུར་དུ་ཁྲིད་ཤོག
དགོང་མོ་ཡང་དཔེ་ཁྲིད་ཡོད་ཕྱིར། དུས་ཐོག་ཏུ་འབྱོར་དུ་ཆུག” ཅེས་གདམས་
ནས་བུ་མོ་གསུམ་པོ་མངགས།
བུ་མོ་གསུམ་པོ་རྩེད་ཞོར་དགོད་ཞོར་དུ་འབྲི་བཟའི་ཨ་ནེ་ཚང་གི་སྒོ་རུ་
སླེབས་དུས། ཨ་ནེས་ཁྱི་འགོག་ཞོར་དུ “འབྲི་བཟའ་དེ་རིང་ཁོམ་གི་མེད་པ་ཡིན་
ནམ” ཞེས་དྲིས་པ་ལ། །
བུ་མོ་ཚོས་འཛུམ་ཆུང་ཞིག་སྟོན་བཞིན་པར “ ཨ་ནེ་ལྷ་གཅེས། འབྲི་
བཟའ་སྨན་ཁང་དུ་མེད་སྟབས། མགོ་འདྲེན་གྱིས་ཁོ་མོའི་རྟ་ཁྱེད་ཚང་ན་ཡོད་ཚེ།
ཁོ་མོ་ཡང་དེ་ན་ཡོད་རྒྱུ་རེད་ཅེས་ང་ཚོ་འབོད་དུ་མངགས་པ་ཡིན” ཞེས་བཤད་
པ་ལ། །
“ཁ་ཉིན། ང་ཚོ་ཚོགས་འདུ་གྲོལ་ནས་ཡོང་དུས། འབྲི་བཟའི་རྟ་བྲན་
ངེད་ཁའི་ཐད་ཀྱི་ཐང་ན་བསྟད་ཡོད་པས། ངས་རྟ་བྲན་ངེད་ཁར་བཅོལ་ནས་ཁོ་
# 1 13 ཉྩ



འབྲོང་སྟག་ཐང་། རྒྱུན
མོ་སྨན་ཁང་ནང་ན་ཡོད་བསམས་འདུག ཨ། རྗེ་བཙུན་འཕགས་མ་སྒྲོལ་མས་
མཁྱེན། ད་འདི་ཅི་ཡིན” ཞེས་རྒན་མོའི་སྙིང་རླུང་སྟོད་དུ་འཚང་ཡོང་བའི་ཚེ་
ན། བུ་མོ་ཚོ་ཧ་ལས་ནས “འབྲི་བཟའ་འདི་ན་མེད་ཚེ། ལྕགས་ན་ཡོད་པ་ལ་ཐང་
མེད” ཟེར། རྒན་མོས ་་དེ་ན་ག་ལ་ཡོད། ད་ནངས་ཚེ་རིང་རྡོ་རྗེ་ཡོང་ནས་ང་ལ་
ཁོ་མོ་གར་ཡོད་འདྲི་གི་འདུག” ཟེར། བུ་མོ་གསུམ་པོས་ཀྱང་ཕན་ཚུན་ལ་རིག་
རིག་གིས་ལྟ་བ་ལས་དེ་ཡིན་འདི་ཡིན་མེད་པར་གྱུར་ཅིང་། རྒན་མོས་ཀྱང་ངུ་
ལྷབ་ཅིག་བྱེད་ཞོར་དུ་ཐུ་སྣེ་ལག་ཏུ་བཟུང་སྟེ། དབྱུག་པ་ཞིག་དྲུད་ནས་ལྕགས་
ཚང་ལ་བརྒྱུགས་སོང་། བུ་མོ་གསུམ་པོ་ཡང་དངངས་ཞོར་དུ་མིག་ཆུ་རེ་དྲུད་ནས་
སླར་སྨན་ཁང་ནང་དུ་ལོག་སྟེ། མགོ་འདྲེན་ལ་དེ་ལུགས་ཀྱི་སྐོར་ངུ་ཞུ་བྱས་སོ། །
སྨན་ཁང་གིས་ཀུང་ཧྲེར་ཁ་པར་བརྒྱབ་སྟེ་འབྲི་བཟའ་གློ་བུར་དུ་བོར་
ཚུལ་སྙན་ཞུ་བྱས་མོད། འོན་ཀྱང་ཀུང་ཧྲེས་དེ་དོན་ཆེན་མ་རེད་སྙམ་ནས་རང་
དགར་བཞག སྨན་ཁང་གིས་དོན་ལུང་རུ་ཆེན་ལ་ཡང་དེ་ལུགས་ཀྱི་བརྡ་བརྒྱབ།
དོན་ལུང་རུ་ཆེན་གྱིས་དེ་མ་ཐག་ཏུ་རྟ་ཁྱུ་ལྷས་ལ་བསྡུས་ཏེ། རྒན་གཞོན་ཕོ་མོ་
མེད་པར་རྟ་ཟིན་སྒ་ཟིན་གྱིས་ངང་ནས། ཕྱི་དྲོའི་ཆུ་ཚོད་དྲུག་གི་སྟེང་དུ་འབྲི་
བཟའ་འཚོལ་བར་ཕྱོགས་ཕྱོགས་སུ་བརྒྱུགས། དེའི་དུས་ན། རྡུལ་དམར་གྱིས་
གནམ་ས་གང་ཞིང་། ཡུན་མི་རིང་བ་ན་ཁ་བ་བུ་ཡུག་གིས་བར་སྣང་གཡོག་
བཞིན་པར་ས་རུབ་སོང་། མཚན་མོ་དེར་རུ་མཐའ་སྡེ་ནང་དག་ན། ལུག་གི་
འབའ་དིར། རྟའི་འཚེར་དིར། ཟོག་གི་ངུར་དིར་དང་། མི་སྐད་ཁྱི་སྐད་ལ་སོགས་
པའི་འུར་དིར་དིར་མཚམས་མི་འཇོག་པར་ནམ་ཕུད།
དུས་དེ་ནས་བཟུང་། སྐྱ་མི་མང་བོས་རི་ལ་བསྐོར་བ། ཐང་ལ་མདུད་པ་
རྒྱག་བཞིན་དུ་འཚོལ་ཞིང་། མཐའ་སྐོར་གྱི་ཀུང་ཧྲེ་སོ་སོ། ཉེ་འཁོར་གྱི་རྫོང་
w ༣ 19 ཉྩ



ཀྲུང་གོའི་བོད་ཀྱི་དེང་རབས་པ་ལ་རིག་གཅེས་བཏུས།
ཁག་སོ་སོ་ལ་རྩད་ཡིག་བསྐུར་ཅིང་ཁ་པར་བརྒྱབ། མི་མང་འདུ་ས་འཚོགས་
སའམ། ཡང་ན། ཆུ་ཁའི་ཆུ་ལེན། ལ་ཁའི་ལུག་རྫི། གོ་ཁའི་བཟའ་བ་དང་བཅས་
པ། མདོར་ན། གང་ས་གང་ཡིན་དུ་འབྲི་བཟའ་བཙལ་ནས་ཞག་གསུམ་འགོར་
ནའང་། དེ་ནི་གར་སོང་གི་རྗེས་མགོ་མ་ཟིན། མཐར་འཇིག་རྟེན་གཏམ་གྱི་དཔེ་
ལ། གཏམ་མི་ཁ་བརྒྱུད་ན་ཇེ་མང་། ཟས་མི་ལག་བརྒྱུད་ན་ཇེ་ཆུང་ཡིན་ཞེས་པ་
ཇི་བཞིན། ལ་ལས “ཁོ་མོ་དགའ་ས་འཐད་ས་ཞིག་གི་ཟླར་སོང་བ་རེད” ཅེས་
དང་། འགའ་རེས “ཁོ་མོ་འདྲེས་ཁྲིད་པ་ཡིན་ཤས་ཆེ” ཞེས་དང་། “ཁོ་མོ་ལྕགས་
ཚེ་ལ་མ་དགའ་ནའང་ཨ་ཕས་བཙན་གྱིས་བྱིན་སྟབས། དེར་མ་འདོད་པར་ཆུ་ལ་
ལྕེབས་པ་རེད” སོགས་ཟེར་མཁན་ཡང་ཡོད།
འབྲི་བཟའ་གར་སོང་འདིར་བསྡད་ཀྱི་སྐད་ཆ་མ་གོ་བར་ཡོད་པའི་སྐབས་
སུ། གློ་བུར་དུ་འབྲི་དཀོམ་གྱི་ནུ་བོའི་བུ་ལ་འཕྲིན་ཡིག་ཅིག་འབྱོར་བ་ནི། འདི་
ལྟར་བྲིས་འདུག་
བརྩེ་བའི་གྲོགས་མཆོག་འབྲི་ཕུན་ཚོགས་རབ་རྒྱས་ཀྱི་དྲུང་དུ།
ཕྲན་ཇོག་དར་རྒྱས་ནས་བསྐུར་དོན།
ཉེ་ཆར་ཁྱེད་བཟའ་མི་དང་ཉེ་རིང་རྣམས་སྔར་བཞིན་བདེ་ཞིང་སྐྱིད་པར་ཡོད་པའི་
འཚམས་འདྲི་བྱ་ལགས།
སྐབས་དོན་ལ། ཟླ11ཚེས13ཉིན་ངས་གཉེན་སྒྲིག་གི་སྟོན་མོ་བྱེད་རྒྱུ་ཡིན། ང་དེ་
ན་ཡོད་དུས་དེའི་སྐོར་ཁྱོད་ལ་བཤད་འདོད་ཡོད་མོད། འོན་ཀྱང་བྱ་བ་མང་ཕྱིར་སྟབས་མ་
ལྡན། ད་ལྟ་ཁྱེད་ཐུགས་རྒྱལ་མི་བཞེངས་པར་ང་དང་ཁྱོད་ཀྱི་སྲིང་མོ་ཚེ་རིང་ལྷ་སྐྱིད་གཉིས་
ཀྱི་གཉེན་སྟོན་ཐོག་ཏུ་མྱུར་བར་ཡོང་བའི་རེ་བ་ཞུ་ལགས།
ཞེས་ཟླ10ཚེས25ལ་དར་རྩེ་མདོ་ནས་ཕུལ།
༄༅ 12O%



འབྲིང་སྡུག་ཐང་། ཐུན་
ཞེས་བྲིས་འདུག་
འབྲི་ཕུན་ཚོགས་རབ་རྒྱས་ཀྱི་ཡིད་ལ། རྔོག་དར་འདིར་ཡོང་ནས་སྐྱོར་
གསུམ་དམག་གཉིས་ཀྱི་བྱ་བ་སྒྲུབ་དུས། རྒྱུན་དུ་ཁུ་བོ་ཚང་ན་འཚང་འདུག་
ཚུལ་དང་། འབྲི་བཟས་དམག་མི་ཞིག་ལ་འཕྲིན་སྐུར་བཞིན་འདུག་ཟེར་ཚུལ་
དག་ཞེ་ལ་ཤར་ཡོང་ཚེ། ཁོ་མོ་རྫོག་དར་གྱི་རྗེས་དེད་སོང་བ་ཡིན་སྙམ་སྟེ། དེའི་
སྐོར་རུ་ཆེན་གྱི་རྩིས་གཉེར་པ་ལ་ཞིབ་མོར་བཤད་པར་མ་ཟད། བཤད་པ་བརྒྱ་
ལས། ལྟ་བ་གཅིག་གིས་གསལ་འདོད་ནས་ཁོ་དེ་མ་ཐག་ཏུ་དར་རྩེ་མདོར་
སོང་ངོ་།།
རྩིས་གཉེར་པས་དེ་ལུགས་འབྲི་དཀོམ་ལ་བཤད་ཙ་ན། འབྲི་དཀོམ་རྒན་
རྒོན་གཉིས་དགའ་ཞིང་སྤྲོ་བར་གྱུར་ནས། ཅི་བྱ་མི་ཤེས་པར་གྱུར་ནའང་། ཅུང་
ཟད་འགོར་རྗེས་འབྲི་དཀོམ་ཁོང་ཁྲོ་དྲག་པོ་ལང་བཞིན་པར་ནུ་བོ་ཚང་ལ་སོང་
སྟེ། “ཨ་ཁ་ཁ། ཕ་མ་ངན་པའི་བུ་ཕྲུག་དང་། དགེ་རྒན་ངན་པའི་དགེ་ཕྲུག་
ཟེར་བ་ནི། ཡ་རབས་ཀྱི་བྱ་བ་མཐོ་གང་ཡང་མི་ཤེས་པ་འདི་འདྲ་རེད། ཁྱོད་ཀྱིས་
བརྟགས་ན་འདི་ནི་ཅི་ཞིག་རེད་དམ” ཞེས་དྲིས། ནུ་བོའི་ཞེ་ལ་ངའི་བུས་ཚ་མོ་
གསང་ནས་རྔོག་དར་ལ་བག་མར་བྱིན་པ་རེད་འདོད་ནས་ཅུང་འཇིགས་ཉམས་
ཀྱིས་སྐྲག་ཞོར་དུ། “ཧ་ཧ། ད་རེབ་ང་ལ་ཕུ་བོས་མཛུབ་མོ་གར་བསྟན་ཤར་ཡིན།
ཀླད་མེད་འདི་གཉིས་ཀས་དྲིན་ཕ་མའི་མགོ་གཡོགས། བཟང་ས་མཛའ་མཐུན་
གྱི་བར་ལ་གྱོད་བཞག་པར་མ་ཟད། རང་རུ་རང་སྡེར་སྡུག་འདི་འདྲ་ཞིག་བཞག་
པ་རེད། ད་ང་མྱུར་དུ་ལྕགས་ཚང་ལ་འགྲོ་དང” ཞེས་ལན་སློག་མ་ཚར་གོང་དུ།
ཁྱིམ་མཚེས་གཡས་གཡོན་རྣམས་དེར་ཡོང་ནས་ཅི་བྱ་གང་དྲག་གི་སྐོར་སྨྲས།
འབྲི་བཟའི་ཨ་མས “ས་དར་རྩེ་མདོ་ཟེར་བ་ནི་གང་གི་གང་ཞིག་རེད། བུ་མོས་
ཉྩ 121



ཀྲུང་གོའི་བོད་ཀྱི་ཉེང་རབས་འཚོལ་རིག་གཅེས་བཏུས།
རྐང་མགྱོགས་བསྒྲུབས་མེད་ན། ཉིན་བཞིའི་ཡུན་ལ་དེར་སླེབས་ཐུབ་བམ། ཁོ་
མོས་ཕ་མ་གཉིས་ཀར་ཚིག་ཟུར་ཙམ་ཡང་མི་འབུད་པར། དེ་འདྲའི་ས་ཡུལ་སྡེ་
མཐའ་མི་གཅིག་པའི་ཡུལ་ལ་འཁྱམས་འགྲོ་ཨེ་སྲིད” ཅེས་བཤད་པར། འབྲི་
དཀོམ་གྱིས “བུ་མོ་ཡོད་སའི་ཕྱོགས་ཙམ་ཤེས་མེད་ན། ཚ་བོས་ཧོ་མ་གོའི་ཧོན་
རྒྱུག་བྱེད་དམ། གནའ་ཡིན་ན། དར་རྩེ་མདོ་ནི་ལོ་ལམ་ཟླ་ལམ་ཞིག་ཡིན་རུང་།
དེང་སང་སྐད་ཅིག་ཙམ་གྱི་ཡུན་རེད། ཧན། ས་ཡུལ་སྡེ་རུ་མི་གཅིག་ས། དེང་སང་
རྒྱའི་བུ་མོ་བོད་དུ་བག་མར་ཡོང་། བོད་ཀྱི་བུ་ཚ་རྒྱ་ལ་མག་པར་འགྲོ་གི་ཡོད་ན།
བོད་མོ་བོད་ནང་དུ་བག་ལ་འགྲོ་ཅིའི་ཕྱིར་མི་སྲིད་” ཟེར། དེའི་འཕྲོ་ནས་རུ་ཁ་
ཁྱིམ་མཚེས་ཚོས་ཀྱང “བུ་མོ་ཡོད་ན་ཅི་བྱས་བློ་རེད། ཕུན་རབ་ཕྱིར་སླེབས་ན་
ད་གཟོད་ང་ཚོས་བགྲོས་ཀྱང་སླ” ཟེར་བར། འབྲི་དཀོམ་གྱིས་ཀྱང་དེ་མ་རེད་མི་
ཟེར་བར་སླར་ཁྱིམ་དུ་ལོག །
དེའི་དུས་སུ། ལྕགས་ཚང་གི་བུས་ཉིན་ཞག་དུ་མའི་རིང་ལ་ལ་རྒྱུག་ལུང་
རྒྱུག་བྱས་ཀྱང་འབྲི་བཟའ་མི་རྙེད་པར་ཕྱིར་ཁྱིམ་དུ་སླེབས་མ་ཐག ཨ་མས་ཁོ་
ལ་འབྲི་བཟའ་ཁམས་སུ་བྲོས་ནས། མིང་པོ་དེའི་ཟླ་ལ་སོང་ཚུལ་སོགས་ཞིབ་ཏུ་
བཤད་པ་རེད། དེ་ནས་གློ་བུར་དུ་ཚོགས་བརྡ་བརྒྱབ་ཚེ། མ་བུ་གཉིས་ཀ་རུ་ཁག་
གི་གཞུང་ཁང་ནང་དུ་མི་སེར་རྣམས་ཚོགས་སར་སོང་དུས། ཚང་མ་སླེབས་པར་
མ་ཟད་སྐར་ཚེས་གཏམ་བཤད་བཞིན་པའི་སྒང་རེད། དེར་བསྡད་དེ་ཉན་དུས།
“ད་ལྟ་ནི། གྲལ་རིམ་འཐབ་རྩོད་རྣོ་ངར་ཅན་དང་རྙོག་འཛིང་ཅན་ཡིན་པ་ནི།
དཔེར་ན། གྲལ་རིམ་དགྲ་བོ་གཅིག་དང་གཉིས་ཀྱིས། གཉེན་ཁྲིམས་གཏོར་ནས།
དེ་རིང་བུ་མོ་ཁྱེད་ལ་མནའ་མར་སྟེར་ཞེས་རྫུན་བཤད་མགོ་གཡོགས། སང་ཉིན་
ལྐོག་ནས་གཞན་ཞིག་ལ་བྱིན་པར་མ་ཟད། ད་རུང་འཕྲིན་བཏང་ནས་ངོ་མཚང་
རོ 122



འབྲོང་སྟག་ཐང༌།
འདྲུ་བ་འདི་རེད། མི་རྒོད་པོ་རྒྱབ་རྩ་ཅན་ཞིག་ཡིན་ན་མི་འཁུར་ནང་དམེ་བྱས་
ཡོད་པ་རེད། མི་དེ་རིགས་ཀྱིས་རྙིང་བཞི་སླར་གསོ་བྱས་ནས། གསར་བཞིར་
ངོ་རྒོལ་མཁན་གྱི་མི་ངན་དེ་ཚོར་ང་ཚོ་གསར་བརྗེའི་གྱེན་ལྡོག་པ་དང་མང་
ཚོགས་ཀྱིས། འཐབ་རྩོད་བྱེད་མ་ཐུབ་ན། ང་ཚོས་མའོ་ཀྲུའུ་ཞིའི་གསར་བརྗེའི་
ལམ་ཕྱོགས་སྲུང་སྐྱོབ་བྱེད་ཐུབ་རྒྱུ་མ་རེད། གྲལ་རིམ་དགྲ་བོར་ཕར་མ་འཐབ་ན་
ཚུར་འཐབ་རྒྱུ་རེད། དེ་གོང་ལ་ཞུས་ནས་ཆོག་མཆན་ཐོབ་ཡོད། ཧན། དེ་ཆོག་
མ་གསུངས་ནའང་། ང་ཚོས་དེ་ལ་འཐབ་རྩོད་རྡུལ་ལིང་ལིང་ཞིག་བྱེད་ཀྱི་ཡིན།
དེ་འདྲ་མ་བྱས་ན་མང་ཚོགས་སྐུལ་མི་ཐུབ” ཅེས་ངར་བཤད་བྱས་ཀྱང་ཚོགས་
གྲོལ་རེག་བར་དུ་མི་སེར་སུ་ཡིན་རུང་ཁ་མ་གྲགས་པར། འཁུན་དུར་དུར་བསྡད་
འདུག །
ཚོགས་གྲོལ་མ་ཐག་ཏུ། ལྕགས་ཚང་གི་ཉེ་རིང་རྩ་གསུམ་ནང་གི་དེར་ཡོད་
དང་ཁྱིམ་མཚེས་རྣམས་ལྕགས་ཚེའི་ཁྱིམ་དུ་འདུས་ཏེ། ཚང་མའི་བཞིན་དམར་
ནག་ཏུ་འགྱུར་བཞིན་དུ་ལ་ལས “འབྲི་དཀོམ་གྱིས་ངེད་ཅག་ལ་འདི་འདྲའི་
དཔེ་མི་སྲིད་པ་ཞིག་བྱེད་སྲོལ་ག་ལ་ཡོད། མེད་རུང་། ང་ཚོར་བུ་མ་སྐྱེས། ཆང་
མ་ལངས་ན། ད་གཟོད་ཆུང་མ་སྒོ་ནས་ཕྲོགས་ཏེ། ཕྱིའི་འཕྱ་འདྲེ། ནང་གི་སྡུག་
འདྲེར་གྱུར་ཡོད་པ་ནི་ད་ལྟ་གོ་བ་འདི་རེད། དེ་ཡིན་ན། ང་ཚོར་རྩམ་པ་བླུག་མི་
མ་མང་ན་མི་ཉུང་བས། ད་ལྟ་ཉིད་དུ་འབྲི་ཚང་གི་སྒོ་རུ་འགྲོ” ཞེས་སྐད་མགོ་
འབྲུག་སྒྲས་མི་ནོན་པར་འུར་བསླངས།
“དྲིན་ཅན་ཚོ། ད་ལྟ་ང་རྒྱུ་མེད་ཞི་ལུ་ངོ་ཆུང་། ཤ་མེད་འདོ་བ་གོང་ཆུང་
དུ་གྱུར་དུས། འབྲི་ཚང་གིས་དེ་འདྲ་བྱས་ཡོད་ནའང་། ངའི་ཕ་རྒན་མཐོ་རིས་
པོའི་འཆི་ཁའི་རོ་འཛིན་འབྲི་དཀོམ་ཡིན་པར་མ་ཟད། མ་རྒན་མ་ན་ནས་སྨན་
མ་
{23



ས་བས་
ཀྲུང་གོའི་བོད་ཀྱི་དེང་ཉབས་ཚོས་རིག་གཅེས་བཏུས།
ཡོན་སྟེར་རྒྱུ་མ་རྙེད་པའི་དུས་སུ་ཡང་། དེའི་མགོའི་སྦྲ་བཙོངས་ནས་བྱིན་མྱོང་
སྟབས། ངས་ཤི་འདང་གསོན་ལ་རྒྱག་དགོས་པ་རེད། དེའི་མི་ཚད། ད་ལྟ། ཕ་
ལེ་བུ་དང་། མ་ལེ་བུ་མོར་མི་འཇོག་དུས། ང་ཚོ་སོང་ནས་བུ་ལེ་ཕ་ལ་བཞག་
ན། ཏང་སྒྲིག་རྒྱལ་ཁྲིམས་དང་རུ་སྡེའི་བདེ་འཇགས་སུ་ཨེ་མཐུན། གལ་ཏེ་མ་
མཐུན་ན། སང་ཉིན་བྱ་རོག་ནག་པོའི་སྡིག་སྒྲིབ་ཀྱིས། ངང་བ་སེར་པོ་འདམ་
ལ་རྡེབ་པ་ནི་བཤད་མ་དགོས་པ་རེད། དེ་ལྟར་བྱེད་པ་ལས་སང་གནངས་ཉིན།
འབྲི་བཟའ་དང་ངེད་གཉིས་འཕྲད་ཉིན་རེ་ཤར་ན། དེ་དུས་ཅི་བྱ་ཁྱོད་ཚོས་ལྟོས་
ཨང” ཞེས་ལྕགས་ཚེས་དྲང་ཞིང་བདེན་པའི་ཚིག་གིས་དེར་ཡོད་རྣམས་འཇམ་
ལ་ཕབ་ཀྱང་། ད་ལྟ་མཐོ་སའི་ཞིང་ཆེན་ཧུའུ་ཅི་ནས་དམའ་སའི་ཀུང་ཧྲེའི་
མགོ་འདྲེན། སུ་ཞིག་གིས་བསད་ན་རྩད་གཅོད་མེད་དུས། གདོན་འབྲི་ཚང་ལྟ་
བུ་ཐལ་བ་སྤར་གང་རེད། ཁྱོད་ངོ་ཚ་ནས་ཕྱི་འདང་ལ་མཁས་ནའང་། ང་ཚོ་ཉེ་
རིང་རྩེ་གསུམ་པོའི་སྙིང་ན་བ་རེད། ད་ལྟ་ཤི་བླ་གསོན་སྒུལ་བྱེད་སྤྱད་ཀྱི་གཏམ་
དེ་ཚོ་ཁྱོད་ཀྱིས་མ་ཐོས་སམ། ཨ་རོག་ཚོ་ལམ་ཕྱེས། ཁྱོད་ཚོ་སྡོད་དང་ང་འཆི་
རུ་འགྲོ” ཞེས་རྣམ་སྲས་ཟེར་བས་བཤད་ནས་སྦྲ་སྒོར་བརྒྱུགས་དུས། ལྕགས་
ཚེའི་ཨ་མ་ཁོ་ལ་འབྱར་ནས་རྒྱུག་ཏུ་མ་བཅུག དེ་མུར་ཁོས་ཡང་དེར་ཡོད་ཀྱི་
ཕོ་གསར་ཚོ་ལ “ཇོ་རྒན་མ་ཚོ། ལབ་རྒན་ཚོ། ད་ནི་ཝ་རྔ་མ་ཤོལ་ལེར་འདུག་
རྒྱུ་ཡིན་ནམ། མི་ཉིན་གཅིག་སྐྱེས་ན། ཉིན་གཅིག་འཆི་དགོས་པ་ཆོས་ཉིད་
རེད” ཟེར་བཞིན་ཡར་ལྡིང་མར་མཆོང་བྱས་ཏེ་དེར་ཡོད་མི་ཚོའི་གཤོག་འོག་
ཏུ་རླུང་བརྒྱབ། དེ་ཙ་ན་ལྕགས་ཚེའི་ཞང་བོ་ཡར་ལངས་ནས་ན་རེ། “དྲིན་
ཆེན་དགའ་ལྡན་ཚོ། དེ་རིང་ངེད་ཞང་ཚ་གཉིས་ཀའི་དོན་དུ་ཁ་ཁོག་མེད་པའི་
དོན་ཞིག་ལས་འདོད་ཡོད་ན། འབྲི་དང་ངེད་ཁ་གཉིས་ཀའི་བར་དུ་སར་བསྡད་
* 124 རྒྱུ



འབྲིང་ལུག་ཐང་།
ནས་བཤད་རྒྱུ་ཞིག་ལས། ཡར་ལངས་ནས་འཇུ་རྒྱུ་ཞིག་མེད། དེའི་ཕྱིར། འབྲི་
ཚང་ལ་བཤད་རྒྱུ་མདུད་རྒྱུ་འདི་ཡོད་དེ་ཡོད་ཟེར་ན་ལོས་ཡིན་མ་གཏོགས། ནང་
དམེ་བྱ་དགོས་ཟེར་ན། ངེད་ཚང་གི་ཆེད་དུ་དམེ་བྱ་མི་ཆོག་ཁོ་ཐག་ཡིན། སང་
ཉིན་སུས་ཆག་སྒོ་ཞིག་བསླངས་རུང་། དེའི་ཁ་གཉའ་དོན་གསུམ་ན་ངེད་ཞང་ཚ་
གཉིས་མེད” ཅེས་སྨྲས་པས། མང་ཕྱོགས་ཀྱིས་དེ་མ་རེད་མི་ཟེར་ནའང་། གཅིག་
གམ་གཉིས་ཀྱིས “ཨོ་ཡ་ཡ། མནའ་མ་སྒོ་ཁར་ཕྲོགས་སོང་རུང་། ཁ་རོག་ཏུ་འདུག་
དགོས་པའི་དཔེ་ཡོད་ན་ལོས་འདུག” ཟེར་བཞིན་ཚང་མ་མ་ཐོར་བར་ཁྱིམ་མཚེས་
གཡས་གཡོན་དུ་འཚང་ནས། ཅི་བྱ་གང་དྲག་གི་སྐོར་དུ་གྲོས་མོལ་བསྡུར་གསུམ་
བྱས་པ་རེད། །
དེ་ནས་ལྕགས་ཚེའི་ཞང་བོ་ཀུང་ཧྲེའི་ཨུ་ཡོན་དང་དར་ལུང་རུ་ཆེན་གྱི་
མགོ་འདྲེན་གཅིག་ལྕོགས་འཁུར་མི་མ་གསུར་བཟའ་ལྡོམ་པོ་སྐྱིད་ཅེས་པའི་
གམ་དུ་སོང་སྟེ། ད་ལྟ་བྱུང་བའི་དོན་དག་ཐམས་ཅད་ལན་གཅིག་ཞུས་པ་ལ། ཁོ་
མོས་འགྲམ་པ་འཕྲུག་ནས་མིག་གཉིས་ཁྲ་ལོག་ལོག་ཅེར་བཞིན་དུ་ཅུང་ཟད་
འགོར་རྗེས “འོ། ངའི་ཚ་མོ་ལྷ་མོ་འདྲ་བ་བོ་གར་སོང་གི་རྗེས་མགོ་མ་ནོན་པར།
ངས་འདི་ན་སྙིང་རླུང་སྟོད་དུ་འཚང་ནས་བཟོད་མ་ཐུབ་པར་ཡོད་ཚེ། ཁྱོད་ཚོས་
མིག་སྐྲངས་ཐོག་ཏུ་ཁུ་ཚུར་བྱས་ཏེ། ངེད་ཚང་ལ་དམག་འཇུག་གྲབས་ཡོད་པ་
རེད་ཨང་། ཁྱོད་ཝ་མོ་ཁྱུ་གཅིག་གི་ནང་ན་དམར་ཡག་སྟག་ཅིག་ཡོད་པ་ངས་གོ་
མ་མྱོང་། ད་ནི་ཁྱོད་ཚོའི་སྣ་ནས། ངེད་མིང་སྲིང་རྣམས་ཀྱི་སྐེ་མ་ཟད་སྐྱེད་པས་
མ་བརྟེན་རུང་། ངས་ཝ་སྐད་ཤོར་ནས་དྲིན་ཅན་པོ། ཁྱོད་ཚོ་ངེད་ཚང་གི་སྟེང་
དུ་མ་རྒྱུགས་ཟེར་མི་ཐུབ་ཁོ་ཐག་ཡིན” ཞེས་སྙིང་ལ་གཟན་པའི་སྐད་ཆ་བཤད་
ཚེ། རྒད་པོའི་ཞེ་ནག་གཏིང་ནས་འཁྲུགས་ཏེ་གདོང་དམར་ནག་ཏུ་གྱུར་ཅིང་།
༄༅ f25 ཉྩ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
སྨིན་མ་གྱེན་དུ་གཟེངས། གཏམ་ཡང་སྨྲ་མི་ནུས་པར། ཧོར་སེ་ཡར་ལངས་ནས་
སྒོའི་རྟ་ཞོན་པ་དང་ལྷན་དུ་སེམས་ལ། ཕྱིར་ཁྱིམ་དུ་སོང་ན་མེ་འབར་སྟེང་དུ་
གཡིས་ལྡིག་སྲིད་པས། དེ་ལས་འབྲི་དཀོམ་གྱི་རྩར་སོང་ན་དགའ་སྙམ་སྟེ། རྟ་ཁ་
དོན་ལུང་རུ་ཆེན་གྱི་ཕྱོགས་སུ་བསྐོར།
ཁོ་ལམ་དུ་ཆས་པ་ན། ནང་དམེ་བྱེད་རྒྱུ་རེད་ཅེས་པའི་ཁ་འཁྲུག་གིས་
བསྐུལ་པའི་རྟ་ཞོན་གཡག་ཞོན་མང་བོས་ལམ་ཁ་ན་སྐོར་དང་སྐོར་ཚོགས་བྱས་
ནས་བལྟས་འདུག དེའི་ནང་གི་ཕལ་བ་ནི་བར་བྱོལ་དུ་ཡོང་བ་ཡིན་ཞིང་། ལ་ལ་
ནི་ཅི་འདི་མེད་པར་ལྟད་མོ་བལྟ་རུ་ཡོང་བ་དང་། ད་དུང་འགའ་རེས་དཀྲུགས་
ཤིང་རེ་འཕེན་འདོད་ནས་བསྒུགས་འདུག་པའང་ཡོད་སྣང་ངོ༌། །དོན་ལུང་རུ་
ཆེན་གྱི་རུ་མཐར་སླེབས་པ་དང་འབྲི་དཀོམ་སྒོའི་ཕྱི་རོལ་ཏུ་བོས་ནས་འདི་སྐད་
དུ། “ཡ་ཁོ་རེ། རྡོ་རྗེ་ཚེ་རིང་གི་ཕ་དང་ཁྱེད་གཉིས་ཀ་ཐུན་མོང་མ་ཡིན་པའི་ཁ་
བལྟ(གྲོགས་པོ)འགྲོས་བཟང་ཡིན་ཚུལ་ངས་གླེང་མ་དགོས་པ་རེད། དེ་ལ་བརྟེན་
ནས་ང་ཚོ་མནའ་ས་གོར་གོར་དང་། ཤག་ས་ལེབ་ལེབ་ཏུ་འགྱུར་དགོས་ཞེས་ཁྱོད་
ཀྱིས་ངེད་ཚང་ལ་ཚུར་གླེང་བ་ཡིན་པ་མ་གཏོགས། ངེད་ཚང་གིས་ཁྱོད་ཀྱི་བུ་
མོ་བསླངས་པ་མིན་མོད། དེ་ཡིན་ན། ད་ཚོད་ཁྱེད་ཚང་གིས་ཕྱི་དང་ནང་བརྗེས་
ཏེ། ངེད་ཚང་ལ་འདི་འདྲའི་འབྲུག་མོ་ཧོར་གྱིས་འཁྱེར་ན། མི་ཁ་གླིང་ལ་འཇོག་
དགོས་དོན་ཅི་ཡིན། ད་ནི་ཁྱེད་ལ་དེའི་ཐད་ནས་དེ་ཡིན་འདི་ཡིན་གྱི་སྐད་ཆ་རེ་
བཤད་རྒྱུ་མེད་ན། ཟེར་མི་ཟེར་མེད། ཡོག་རིགས་སུམ་བརྒྱ་དྲུག་ཅུ་དེ། ཁྱེད་ཁུ་ཚ་
གཉིས་ཀའི་མགོ་ནས་ལག་པ་མི་ལེན” ཞེས་སྨྲས་པའི་ལན་དུ་འབྲི་དཀོམ་ན་རེ།
“ཨ་ཁ་ཁ། སྤྱིར་འུ་ཁ་གཉིས་ཀའི་བར། ནང་སྒོས་སུ་འུ་གཉིས་ཀའི་ནང་
ལ། ཁྱོད་ཀྱིས་འདི་འདྲའི་ཆ་ཡོད་ནང་དུ་ཆེ་གཏམ་དང་། བ་གླང་ནང་དུ་མཛོ་
ནཝ 126 རྒྱུ



འབྲིང་སྡུག་ཐང་།
འགྲོས་ཤིག་བྱེད་དགོས་དོན་མེད་མོད། གལ་སྲིད་ཡོད་རུང་ད་ལྟ་སྔ་ཡོད་པ་ནི། -
མགོ་མ་ཚོས་གོང་དུ་ལྕེ་ལ་བརྙབ་པ་མིན་ནམ། གཅིག་ན། གཅིག་མ་ཤི་ན་གཅིག་
མི་རྫུན་རྒྱུ་བྱེད་མཁན་ངའི་བུ་མོ་དང་ཁྱོད་ཀྱི་ཚ་བོ་ཡིན་པ་ལས། འུ་གཉིས་ཀ་
མིན་མོད། གཉིས་སུ། ངས་བུ་མོ་དེ་ཁྱེད་ཚང་མིན་ས་ཞིག་ཏུ་སྟེར་རྒྱུ་ཞིག་ངའི་
ཁ་སོ་སྒོས་བུད་ཡོད་ན། བརྒྱ་དང་བརྒྱད་པོ་ངས་ལོས་འཁུར། གསུམ་ན། གལ་ཏེ་
ངའི་སྐེ་བཅད་ན་འོ་མ་ཡིན་ཉིན། ཁྱེད་ཀྱིས་ཇི་ལྟར་བྱའམ” ཞེས་ཚིག་ཉུང་ལ་
དོན་ཆེ་བའི་གཏམ་སྨྲས་པས། ལྕགས་ཚེའི་ཞང་བོས་ད་ནི་ཅི་ཡིན་ངོས་མི་ཟིན་
པར་འབྲི་དཀོམ་ལ་འཇུས་ནས། མིག་མཐའ་མཆི་མས་ཁེངས་བཞིན་པར། མི་ཁ་
ཤས་ཀྱིས་ཁྱེད་ལ། གསོད་ཁ་ཤོམ། རྡུང་ལག་ཤོམ་བྱེད་ཀྱིན་ཡོད་ཚུལ་དང་། ཁོས་
རྣ་སྡུག་གཏམ་ངན་ཉོ་བཞིན་ཡོད་ཚུལ་སོགས་ཞིབ་ཏུ་བཤད་ཅིང་། འབྲི་དཀོམ་
གྱིས་ཀྱང་བུ་མོ་གར་སོང་གི་ཐད་ལ་མཛུབ་མོ་འཛུགས་ས་ཞིག་ད་རུང་རྙེད་མེད་
ཚུལ་སྨྲས་མཐར། གཉིས་ཀ་ཁྱིམ་དུ་སོང་ནས་ཛ་གང་རེ་འཐུངས་རྗེས་ལྕགས་
ཚེའི་ཞང་བོ་སླར་རང་ཁྱིམ་དུ་ལོག་སོང་བའི་ལེའུ་སྟེ་བཞི་པའོ།།
ལེའུ་ལྔ་པ།
གཞན་ཡང་། ཕུན་རབ་ཀྱིས་སྤྲིན་དཀར་པོ་ཐོད་དུ་བཟུང་། ས་ནག་པོ་
འདོམ་ལ་འཇལ་ནས། ས་དར་རྩེ་མདོ་རུ་སླེབས་དུས། ཁོའི་གྲོགས་པོའི་ནག་མོའི་
མིང་ལ་ཚེ་རིང་ལྷ་སྐྱིད་ཟེར་ནའང་། ཁོའི་སྲིང་མོ་མིན་པར་འདུག དེ་ནས་ཕུན་
རབ་ཀྱིས་གྲོགས་པོ་ལ “འོ་ན་ཁྱེད་ཀྱིས་ངའི་སྲིང་མོ་ཞེས་བྲིས་པ་ཅི་ཡིན” ཟེར་
ནས་འཕྲིན་ཡིག་བསྟན་ནས་ལེ་འདེད་བྱས་ཚེ། གྲོགས་པོ་དར་རྒྱས་ཀྱིས་འགྲམ་
ཉྩ 127 ཉ



༄༅ ཀྲུང་གོའི་བོད་ཀྱི་དེང་རབས་ཚོས་རིག་གཅེས་བཏུས།
. ཤ་འཕྲུག་བཞིན་དུ “ངས་སྲུ་མོ་ཞེས་པའི་ཡིག་འབྲུ་དེ་སྲིང་མོ་ཞེས་འབྲི་ཉེས་
བྱས་པ་རེད། གང་ལྟར་ཀྱང་། འུ་གཉིས་ནི་འདི་འདྲའི་སྙིང་གྲོགས་ཤིག་ཡིན་
སྟབས། ངའི་ནག་མོ་ནི་ཁྱོད་ཀྱི་སྤུ་མོའམ་སྲིང་མོ་གང་ཡང་བྱ་རུང་བ་ཞིག་མིན་
ནམ” ཞེས་ཀུ་རེ་བྱས་པ་ལ། ཕུན་རབ་ཀྱིས་རང་ཡུལ་ནས་སྲིང་མོ་བོར་ཚུལ་དང་
འཕྲིན་ཡིག་འབྱོར་ཚུལ། དེའི་རྐྱེན་གྱིས་ཁ་མཆུ་བསླངས་ཡོད་ཚུལ་སོགས་མ་
ལུས་པར་ཞིབ་ཏུ་བཤད་དུས། དར་རྒྱས་ཀྱིས་མགོ་ཕུར་བཞིན་དུ་ “ཨ་ཁ་ཁ། འོ་ན་
ངས་ཡིག་འབྲུ་གཉིས་ལ་ནོར་ལྡོག་ཤོར་ནས། རུ་སྡེ་གཉིས་ལ་ནང་དམེ་བསླངས་
ཡོད་པ་འདི། ངོ་མ་ཁྱི་ངན་པས་ལུང་བ་ཀུ་ཅོས་འགེངས། མི་ངན་པས་རུ་སྡེ་ཕུང་
ལ་སྦྱོར་ཟེར་བ་ལྟར་གྱུར་པ་མིན་ནམ” ཞེས་འགྱོད་པ་སྐྱེས། དེ་ནས་ཁོ་གཉིས་
ཀས་དེ་ལུགས་ཀྱི་གློག་འཕྲིན་ཞིག་མྱུར་དུ་འབྲི་དཀོམ་དང་ལྕགས་ཚེ་གཉིས་ལ་
རེ་རེ་བརྒྱབ།
ལྕགས་ཚེའི་ཞང་བོ་འབྲི་ཚང་ནས་སོང་རྗེས་སུ། ཁྱིམ་མཚེས་ཚང་གི་རྒད་
པོ་འབྲི་དཀོམ་ཡོད་སར་སོང་ནས་ཉེ་ཆར་རྔོན་པ་ཞིག་གིས་སྟག་རྩེའི་རྫ་གསེང་
ན་བུ་མོ་ན་ཆུང་མ་ཞིག་འདུག་ཅེས་བཤད་པ་ཐོས་ཀྱང་དེ་ཨེ་བདེན་སུས་ཤེས་
བསམ་བཞིན་དུ་ང་སྟག་རྩེའི་རྫ་གསེང་དུ་སོང་སྟེ། མཚན་གང་བོར་བུ་མོ་ཡོད་
ཟེར་ས་དེ་ནས་བལྟས་བསྡད་ཚེ། སྐར་མ་སྐེ་འཁྱོག་མགོ་རྟིང་བརྗེ་དུས་སུ། བུ་མོ་
སྐད་སྙན་ལ་སྨྲ་དག་མོ་མ་ཞིག་གིས་རེས་འགར་གླུ་ལེན་ཞིང་། རེས་འགར་སྒྲོལ་
མ་འདོན་བཞིན་ཡོད་པ་ཐོས་པས། འདྲེས་སྒྲོལ་མ་འདོན་ག་ལ་སྲིད་སྙམ་ནས་
ལྷག་པར་བལྟ་འདོད་ཅིག་སྐྱེས་ཏེ་སྐྱ་མདའ་འགྱོག་རག་བར་དུ་བསྒོངས་ནའང་
ཤེས་རྒྱུ་ཅི་ཡང་མ་བྱུང་། དེ་ནས་ཞོགས་ཀའི་ཉི་ཟེར་རི་རྩེར་ཤར་དུས་སུ། ངའི་
ཐད་ཀྱི་ཆུ་མགོའི་ཁར་བུ་མོ་ཤ་ཁྲིད་ཅིག་ཡོང་སྟེ། ཤ་བོའི་རྒྱབ་ཀྱི་དངུལ་གྱི་བུམ་
ཉྩ 123 རྒྱུ



འཕྲོང་སྡུག་ཐང་། ཀླུ་
པ་གཉིས་ཀྱི་ནང་དུ་ཆུ་གང་བཅུས་མ་ཐག་ཏུ། སྤྲིན་སྨུག་ཅིག་གིས་བཏུམས་ནས་
རྫ་གསེང་གི་ཤུག་སྡོང་མང་བོའི་ཁྲོད་དུ་ཐིམ་སོང་། ངས་དེའི་རྗེས་བསྙེགས་ཏེ་
བརྒྱུགས་ཀྱང་རྗེས་མ་ཟིན་པར་སླར་ཡང་ཆུ་ལེན་ས་དེར་ཡོང་ནས་བལྟས་དུས།
དེ་ན་ངོ་ལྟ(མེ་ལོང་)འདི་ལྟུང་འདུག བུ་མོ་དེའི་ཁ་ངོ་གསལ་བོ་ཞིག་མ་རིག་
ནའང་། ལུས་ཀྱི་སྐྱེ་གཟུགས། ཁ་རྒྱབ་གོན་པ། འགྲོ་སྲོལ་འདུག་སྟངས་སོགས་
ལ་བལྟས་ན། དེ་འབྲི་བཟའ་དང་ཨ་ན་མ་ན་ཞིག་རེད་ཅེས་བཤད་ཞོར་དུ་རུམ་
གྱི་ངོ་ལྟ་བླངས་ནས་འབྲི་དཀོམ་གྱི་ལག་ཏུ་བཞག ངོ་ལྟའི་ལྟག་རྒྱབ་ན་འབྲི་
བཟའ1965ལོར་མཛོ་མོ་མཁར་དུ་ཁུ་བོ་ལ་བྲོ་སྐྱེལ་དུ་འགྲོ་དུས་བླངས་པའི་འདྲ་
དཔར་ཞིག་འདུག འབྲི་དཀོམ་གྱིས་འདྲ་དཔར་དེ་འཕྲལ་དུ་ནོར་ལྷས་ན་ལྕི་བ་
འཕེན་བཞིན་པའི་རྒན་མོ་བོས་ཡོང་ནས་བསྟན་དུས། རྒན་མོས་འདྲ་དཔར་འདི་
ལ་གཉིས་མ་གཏོགས་མེད། གཅིག་ཁོ་མོ་རང་གི་ལག་ན་ཡོད། གཅིག་ཁྱིམ་གྱི་
སྒམ་ནང་ན་ཡོད། ཨ་ཁ་ཁ། འདྲ་དཔར་འདི་གང་ན་ཡོད་དམ་ཞེས་རྒན་མོ་དགའ་
ཞིང་མགུ་ནས་མིག་མཐའ་མཆི་མ་འཁོར། དེ་ནས་ངོ་ལྟ་དེའི་ཡོང་ཁུངས་ཤེས་
པས། རྒན་མོས་རེ་བ་དང་བཅས་ན་རེ། ང་ལོ་བཅུ་ལྷག་ཡིན་ཚེ། རྐང་ཚའི་བྱིས་
པ་ལོ་བརྒྱད་ཅན་ཞིག་མི་མང་འདུ་ས་ནས་གློ་བུར་བོར་བས་མི་མང་བོས་ཇི་ལྟར་
བཙལ་ཀྱང་མ་རྙེད། མཐར་ལུང་བ་རྫ་མཐོ་གཡང་གཟར་གྱི་བྲག་ངོས་མི་ཐར་
དཀའ་བ་ཞིག་ནས་བྱིས་པ་དེ་རྙེད་པ་རེད། དེ་དུས་ཡུལ་མི་ཚོའི་གཏམ་དུ་བྱིས་པ་
དེ་ཡུལ་ལྷས་ཁྱེར་བ་རེད་ཟེར་སྲོལ་ཡོད། དེ་ཡིན་ན། ངའི་བུ་མོ་ཡང་དེ་མཚུངས་
སུ་གྱུར་པ་མིན་ནམ་ཞེས་སྐྱིད་ན་ཆང་དྲན། སྡུག་ན་ཆོས་དྲན་ཟེར་བ་ལྟར། རྒན་
མོ་བུ་མོའི་དོན་དུ་སྨྱོ་ལ་ཁད་ཡོད་སྟབས། དུས་དེ་ཉིད་དུའང་ལྷ་འབོད་ཀླུ་སྐྱོང་
བྱེད་དུ་ཡོང་།
ཉྩ
29 ཉྩ



ཀྲུང་གོའི་བོད་ཀྱི་དེང་རབས་པ་ལ་རིག་གཅེས་བཏུས།
འབྲི་ཚང་གི་སྦྲ་ནང་ན་མི་མང་བོས་འཚང་ག་རྒྱག་བཞིན་འདྲ་དཔར་
གཉིས་གཤིབས་ནས་ལྟ་གི་ཡོད་པའི་སྒང་ལ། གློ་བུར་དུ་སྒོ་ནས་ཁྱི་ཁ་འུར་བ་
དང་ལྷན་དུ་ལམ་འགྲོ་ཞིག་གི་གློག་འཕྲིན་གྱི་ཏར་ཡིག་ཅིག་ཁྱེར་ནས་ཁྱིམ་དུ་
འཛུལ་ཏེ། ཏར་ཡིག་འདི་བརྒྱབ་ནས་ཉིན་བཞི་ལྔ་ཞིག་ལོན་ཡོད་ཀྱང་། རྒྱ་ཡིག་
ཡིན་ཕྱིར་འབྲོག་པ་སུ་ཡིན་རུང་ཁྱེད་ཚང་གི་ཡིན་པ་མ་ཤེས་པར་ཡིག་སྒྲོམ་སྟེང་
ན་བསྒྱུར་འདུག རྒྱ་ཡིག་ཤེས་མི་ཞིག་གིས་འདི་ཕུན་རབ་ཀྱིས་དར་རྩེ་མདོ་ནས་
བཏང་བ་རེད། སྐབས་དོན་ནི་འབྲི་བཟའ་དེ་ན་མེད་ཚུལ་བཤད་ཀྱིན་འདུག་ཅེས་
ཏར་ཡིག་འབྲི་དཀོམ་ལ་སྤྲད་ཚེ། རྒན་མོས་ཁ་སྔ་གཏོང་མགྱོགས་བྱས་ནས་ང་ས་
དེར་འགྲོ་མི་དཔེ་ཞེས་བཤད་ཡོད་མོད། ཡིན་ཤག་ཤག་པོ་ད་རེབ་ཡིན་དགོས་ཨང་
ཞེས་དགའ་ཀྲོག་གེར་ཁྱིམ་ནས་ཡར་འགྲོ་མར་འགྲོ་བྱེད་བཞིན་ཡིག་སྐྱེལ་པའི་
མདུན་དུ་ཇ་དང་རྩམ་པ་བཞག་སྟེ། ཁྱོད་ཀྱིས་ཟོ་ཁྱོད་ཀྱིས་ཐུངས་ཞེས་དགའ་
སྣང་ཧ་ཅང་སྟོན་གྱིན་གདའ། །
ཉིན་དེའི་ཕྱི་དྲོར། དོན་ལུང་རུ་ཆེན་གྱི་རྟ་ཁྱུ་ལྷས་སུ་བསྐོར་བ་དང་སྐྱེས་
པ་ཚང་མས་རྟ་འཛིན་སྒྲ་འཇོག་བྱས་ཤིང་ས་རུབ་མཚམས་སུ། འབྲི་དཀོམ་དང་
ཁྱིམ་མཚེས་རྒད་པོ་གཉིས་ཀས་ང་ཡིན་ཁྱོད་ཡིན་གྱིས་སྐུ་མི་སུམ་ཅུ་ཁྲིད་དེ།
སྟག་རྩེའི་རྫ་གསེང་དུ་ཤར་སེ་བརྒྱུགས་སོང་།
སྟག་རྩེའི་རྫ་རྒྱུད་ནི་རི་མཐོ་ལ་ལུང་བ་གཟར་མོ། སྟོད་ན་གངས། བར་ན་
སྤང་། འདབས་ན་ནགས་ཀྱིས་གང་ཞིང་། ལམ་ཕལ་ཆེར་ནི་རྡོ་འཕྲང་ཡིན་པ།
གཉན་དང་རྣ་བ། ཤ་དང་ཡུ་མོ། གསའ་དང་དྲེད། སྤྱང་ཀི་དང་འཕར་བ་བཅས་
འཚངས་ཡོད་པའི་ས་གཉན་ས་ཞིག་ཡིན་པར་མ་ཟད། དབྱར་སྟག་གླང་གི་དུས་
སུའང་ཁ་བ་འབབ་ས་ཞིག་ཡིན་པས། རྔོན་པ་མདའ་ཁུར་ཅན་ཡིན་རུང་ཁེར་
༄༅ 139



ར，
འབྲོང་སྟག་ཐང་། 2
འགྲོ་བྱེད་མི་ཕོད་ཟེར་བའི་རྫ་རི་རེད། ད་ལྟ་ནི་སྟོན་མཇུག་གི་དུས་ཡིན་པས་ཁ་
བ་རྟས་མི་གཤོག་པ་ཞིག་འབབ་བཞིན་ཡོད་ནའང་། འབྲི་དཀོམ་གྱིས་ཁྲིད་པའི་
སྐྱ་མི་དག་ནི་གང་ལའང་མི་འཛེམ་པར་རྟ་མི་ཐར་སའི་འཕྲང་འགག་བར་དུ་
སླེབས་དུས། མི་ལྔས་རྟ་རྣམས་བསྲུངས་པ་ལས་གཞན་པ་ཚོ་བུ་མོ་ཡོང་སའི་ཆུ་
མགོ་དེའི་མཐའ་ལ་རྐང་འཇབ་ཀྱིས་སོང་ནས་བསྐོར་བར་མ་ཟད། ཁ་བ་དང་
རླུང་ཇི་ལྟར་ཆེ་ནའང་རང་རང་གི་ཐད་ནས་གྲག་འགུལ་མེད་པར་བསྐུངས་
ཏེ། ནངས་ཉི་མ་རྩེ་ཤར་གྱི་དུས་སུ་གངས་རླུང་ཡང་འཇམ་ཞིང་གནམ་ངོ་ཅུང་
དྭངས་ཡོང་བའི་ཚེ་ན། ངོ་མ་རྒད་པོས་བཤད་པ་ཇི་མ་ཇི་བཞིན་བུ་མོ་ཞིག་ཤ་
བར་ཞོན་ནས་ཆུ་ལེན་དུ་འོངས་ཏེ། ཆུ་མགོའི་ཁར་སླེབས་དུས་ཤ་གོང་ནས་
བབས་ཤིང་བུམ་པ་གཉིས་ཀ་སར་ཕོག དེ་ནས་མགོ་བོ་ཅུང་ཟད་སྨད་དེ་སྐྱོགས་
ཀྱིས་ཆུ་འཆུ་བའི་སྐབས་སུ། ཤ་དེས་རྫི་བླངས་ཤིང་བུ་མོ་དེ་ཡང་མྱུར་དུ་ཡར་དགྱེ་
བ་དང་ལྷན་དུ། མཐའ་འཁོར་ན་བསྐུངས་པའི་མི་རྣམས་ཧར་སེ་ཡར་ལངས་མ་
ཐག བུ་མོ་སྐད་ཅིག་ཉིད་དུ་ཤ་བར་ཞོན་ཏེ་བུམ་པ་གཉིས་ཀ་ཡང་མ་བསྐྱུར་བར་
མཆོང་ཐེངས་གཅིག་གིས་འབྲི་དཀོམ་གྱི་ཐད་ནས་ལྡིང་ངོ་། །བུ་མོ་དེ་ལྟར་ཤོར་
ནའང་། དེར་ཡོད་ཡིད་ཐང་མ་ཆད་པར་རྗེས་རྗེས་རྔ་རྔ་བྱས་ཏེ་རྗེས་དེད་ནས་
ཤུག་པའི་ནགས་མཐར་ཟིན་དུས། བྲག་གཞུང་དུ་རྡོ་ཕ་བོང་སྦྲ་གུར་འདྲ་བ་མང་
བོའི་བར་མིག་ན་ཁ་བ་མེད་པས་རྗེས་མ་ཟིན་པར་ཚང་མས་དེར་རེ་ཞིག་ངལ་
གསོ་སྐབས། གློ་བུར་དུ་གསུར་དྲི་ཞིག་སྣ་ལམ་དུ་ཡོང་དུས་ཚང་མ་འཛུམ་དམུལ་
དམུལ་གཅིག་གིས་གཅིག་ལ་ལྟ་ཞིང་མཆིས། འབྲི་དཀོམ་གྱིས་ས་འདི་ན་མི་བྱེད་
ནག་པོ་མོའི་སྐོར་ཞིག་ཡོད་པ་ལ། ང་བརྒྱད་ལོར་དམག་དཔུང་ཞིག་ཐུག་ནས་
དེའི་ནང་གི་གཅིག་བསད་ཟེར། དེ་ནས་བཟུང་ཨེ་ཡོད་གོ་མ་མྱོང་། གནའ་རྒྱལ་
ཉྩ
31



ཀྲུང་གོའི་བོད་ཀྱི་དེང་རབས་ཚོ་ལ་རིག་གཅེས་བཏུས།
པོ་གླང་དར་གྱི་དུས་སུ་བན་རྒན་མང་བོ་དང་། ས་སྐྱའི་དུས་སུ་བོན་རྒན་མང་བོ་
ཡང་རྫ་རི་འདི་ནས་བསྐུངས་རབས་ཡོད་ལ། ཆུ་ཡོས་ལོའི་དུས་འཁྲུག་ཅེས་པ་
དང་། མཱ་ཆིས་ཚང་གི་དུས་སུ་ཡང་མི་བདག་མེད་རེ་གཉིས་འདི་ནས་བསྐུངས་པ་
བཤད་རྒྱུ་ཡོད། དེ་འདྲ་ཡིན་ཕྱིན། ད་ལྟ་ཡིན་རུང་ཅི་ཡོད་མི་ཤེས་པས་ཀུན་པོས་
སེམས་ཆུང་གྱིས། སྙིང་མ་འཆོར་ཨང་ཞེས་སྨྲས་རྗེས། ཚང་མས་གློ་གྲི་སོགས་གྲ་
སྒྲིག་བྱེད་བཞིན་པར་གསུར་དྲིའི་ཕྱོགས་དེད་ནས་འཇབ་སྟེ་སོང་བ་ན། ཕ་བོང་
མང་བོའི་གསེང་ན་བྲག་ཁུང་ཞིག་ཡོད་པ་དེའི་སྒོ་ནི་ཞེང་ལ་རིང་ཞིང་གྱེན་ལ་
དམའ་བ་ཞིག་འདུག ནང་དུ་སོང་དུས་ནག་འཐིབས་བེར་ཡོད་པའི་ཕར་འཁྱོག་
ཚུར་གུག་ཅན་ཞིག་ཡིན་རུང་། འདོམ་པ་ལྔ་བཅུ་ཙམ་གྱི་ས་ན་དཀར་ཁུང་ཡོད་
པས་ནང་དུ་དཀར་གསལ་ཅུང་རྒྱས་ཤིང་བྲག་དོང་དེ་ལ་སྟེང་འོག་བར་གསུམ་
མང་བོ་ཡོད་པར་མ་ཟད། དེ་ནས་ཟམ་མེད་ན་ཕན་ཚུན་ལ་འགྲོ་མི་ཐུབ་པའི་
འཕྲང་འགག་ཅིག་འདུག འབྲི་དཀོམ་སོགས་ཀྱིས་འུར་སྒྲ་མ་སྒྲོག་པར་དེར་ཆུ་
ཚོད་གཉིས་ཙམ་བསྡད་ཚེ། བྲག་དོང་གོང་མའི་དོང་སྒོ་ན་ཤིང་ལེབ་རིང་བོ་ཞིག་
སྣེ་བུད་འདུག་པ་དེ་ལ། ཕོ་གསར་ཞིག་གིས་ཞགས་པ་འཕངས་ནས་ཐུར་དུ་དྲུད་
ཅིང་ཤིང་ལེབ་དེ་ཟམ་པ་བྱས་ནས་བྲག་དོང་བར་མའི་སྒོ་རུ་སོང་། དེ་ནས་ཤིང་
ལེབ་དེ་བྲག་དོང་གོང་མའི་སྒོ་རུ་འཕངས་ནས་སོང་དུས། བྲག་ཁུང་དེའི་ཕུག་ན་
གྲྭ་རྒན་བགྲེས་པོ་སྐྲ་དང་སྨ་ར་དུང་ལྟར་དཀར་ཞིང་། མིག་གཡུ་ལྟར་སྡེ་བ་ཞིག་
གི་གམ་ན་བུ་མོ་དང་ཤ་བ་གཉིས་ཀ་ཡོད་དོ། །
དེ་ནས་འབྲི་དཀོམ་གྱིས་གྲྭ་རྒན་དེ་ལ་ཁྱོད་ཅི་ཡིན་གང་ཡིན་ཞེས་དྲིས་ཚེ།
གྲྭ་རྒན་ཡར་ལངས་ཏེ་ཆོས་གོས་ཕུད། གཟན་བསྐྱར་གྱོན་ཞིག་བྱས། དེའི་སྟེང་དུ་
ཐུལ་བ་གྱོན། ལྷམ་ལ་ལྷམ་སྒྲོག་བཅིངས། གའུ་རུམ་དུ་སྡུད་ཞོར་དུ་བདག་ནི་མཚོ་
རིཏྟཾ 132 རྒྱུ



འབྲོང་སྟག་ཐང་། རྒྱུ
སྔོན་པོའི་ས་ཆའི་སློབ་གྲྭ་ཞིག་གི་བོད་ཡིག་དགེ་རྒན་ཡིན་མོད། འོན་ཀྱང་ནག་
ཉེས་ཁབ་རྩེ་ཙམ་ཞིག་མེད་ནའང་། མི་ལ་ལས་གྲྭ་པ་ཞིག་ཡིན་ཕྱིན་སློབ་གྲྭའི་
ནང་གི་ལྷ་འདྲེ་གདོན་བགེགས་སུ་བརྩིས་ཏེ་ཞི་འཐབ་ཐོག་ལ་དྲག་འཐབ་བྱས་
སྟབས། བདག་གི་ལུས་ཕུང་པོས་བཟོད་མ་ནུས་པར་ཚ་མོ་དྭ་ཕྲུག་མ་འདི་ཁྲིད་དེ།
ས་འདིར་སྲོག་དམར་པོ་བརྐུས་ཤ་བསྐུང་བསྐུང་བྱེད་དུ་བྲོས་འོངས་པ་ཡིན། བྲོས་
འོང་ཁར་ཀྲོའུ་ཙུང་ལི་ལ་འཕྲིན་ཞིག་བསྐུར་ཡོད། མ་འོངས་པ་ན་ཏང་གི་སྲིད་
ཇུས་དོན་ཐོག་ཏུ་བབས་ཏེ། དུས་བདེ་ཡུལ་འཇམ་རེ་ཡོང་ཉིན་ཡོད་ན། བདག་
རང་ཡུལ་དུ་ལོག་རྩིས་ཡོད། དེ་འདྲ་ཞིག་མ་ཡོད་ན་བདག་ཆུ་ཁར་ཤི་ན་ཆུ་རོ། ལ་
ཁར་ཤི་ན་ལ་རོ་བྱེད་པར་འདོད་ཅེས་ལན་བཏབ་རྗེས་འདར་སིག་གེ་མགོ་བསྐུར་
འདུག འོ་ན་ཤ་བོ་འདི་གང་ནས་བྱུང་བ་ཡིན་ནས་ཞེས་དྲིས་པར། གྲྭ་རྒན་དེས་ཤ་
འདི་ཤེའུ་རྨས་མ་ཞིག་ཡིན་དུས་བདག་གི་ཚ་མོ་འདིས་ཁྱེར་ཡོང་ནས་ལག་གསོས་
བྱས་པའི་སྟབས་ཀྱིས། ད་ནི་ངེད་ཀྱི་སྒོ་ཟོག་ཏུ་གྱུར་པ་རེད་ཅེས་སྨྲས། དེ་ནས་འབྲི་
དཀོམ་གྱིས་གཞན་མི་འདྲི་བར་རུམ་ནས་ངོ་ལྟ་བླངས་ཡོང་ནས་བུ་མོ་དེ་ལ་འདི་
ཅི་ཡིན་ནམ་ཞེས་དྲིས་དུས། བུ་མོ་ན་རེ། འདྲ་དཔར་འདི65ལོར་ང་མཛོ་མོ་མཁར་
དུ་ཨ་ཕ་ཡོད་སར་འགྲོ་དུས། ཚེ་རིང་ལྷ་སྐྱིད་ཟེར་བའི་འགྲོ་རོགས་ཤིག་ཡོད་པ་
དེས། ང་ལ་དྲན་རྟེན་དུ་བྱིན་པ་རེད་ཅེས་བཤད་པས། འབྲི་དཀོམ་གྱིས་རྫ་རི་འདི་
ན་ཁྱེད་གཉིས་ལས་གཞན་པ་ཡོད་མེད་དང་། ཁྱོད་གཉིས་ལ་ང་ཚོའི་རུ་ནང་སྡེ་
ནང་ན། བཟང་ས་མཛའ་གྲོགས་ཨེ་ཡོད་ཅེས་དྲིས་ཀྱང་། གྲྭ་རྒན་དེས་མ་མཐོང་
དང་མེད་ཅེས་ལན་བཏབ། སྐབས་དེར་དགེ་ཕྲུག་ཟེར་བའི་ཕོ་གསར་ཞིག་ཡོད་པ་
དེས་བཤུ་གཞོག་པ་བླ་རྒན་འདི་ལ་ང་རྒྱལ་འདི་འདྲ་ཞིག་ཡོད་ན། ང་ཚོས་ཁོ་ལ་
ཁྲང་ཧྥན(རྒྱ་སྐད་ཀྱི་ཐུག་པ་རིང་བོའི་མིང་སྟེ། ཐག་པས་འཁྱིག་པའི་དོན)ཞིག་
ཚུ 133



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཨེ་བསྐོལ་ཞེས་འུར་བརྒྱབ་པ་ལ། འབྲི་དཀོམ་གྱིས་སྡང་མིག་ཅིག་བགྲད་ནས་
བཀག དེ་ནས་ཁོ་ཚོ་སླར་ཐུག་པའི་ནགས་གསེང་དུ་ཡོང་ནས་ཆ་མ(བུད་ཤིང)
བཏུས། རྟ་ཡོད་སའི་འཕྲང་སྒོའི་ཆུ་ཁ་ནས་ཇ་བསྐོལ་ཤ་བཙོས་ཏེ་བཟའ་བཏུང་
བྱས་རྗེས། བྲོ་ལྷག་ཀུན་གྲྭ་རྒན་ལ་བྱིན་པ་ན། གྲྭ་རྒན་དེས་འབྲི་དཀོམ་གྱི་ལག་
མགོ་ནས་བཟུང་སྟེ། “བདག་ལ་དོན་དག་རེ་བྱུང་ན་ཁྱོད་ཀྱིས་བུ་མོ་འདི་ཞེ་ལ་
འཛིན་པར་མཛོད་ཅིག” ཅེས་བཅོལ་གདམས་བྱས། ཕྱིར་ལོག་པའི་ལམ་བར་དུ་
ཕོ་སར་ཚོས་སྨན་མཛེས་མའི་ངོ་རིག་ན། ཕོ་བྱི་བོའི་ཉམས་འཆོར་ཞེས་ཕན་ཚུན་
ལ་ཁ་མཚར་བཤད་བཞིན་དུ། ཉི་མ་བཞུད་པའི་དུས་སུ་སླར་ཡུལ་ལ་འབྱོར།
དུས་དེ་ནས་བཟུང་། མི་ལ་ལས “འབྲི་བཟའི་སྐ་རགས་རླུང་གིས་དམར་
ལིང་ལིང་སྐྱོད་ཅིང་རྒྱུག་གི་ཡོད་པ་མཐོང” ཞེས་བསྒྲགས་ཤིང་། ཟོག་རྫི་ཞིག་
གིས་ཀྱང་འབྲི་བཟའི་རོ་རྨ་ཆུའི་འགྲམ་ན་བུད་ཡོད་པ་ངའི་མིག་གིས་རིག་
ཟེར། འབྲི་བཟའི་ཨ་མའི་སེམས་ལ་བདེན་ཐག་ཆོད་རྨ་ཆུའི་ནང་དུ་ཤི་ཟེར་བ་
དེ་བདེན་སྙམ་ནས། ཁོ་མོས་ཙག་རླུང་བསེར་གསུམ་ལ་མ་འཛེམས་པར་རྨ་ཆུ་
སྔོན་མོའི་འགྲམ་ངོགས་ཉུལ། སྐྲ་ཉག་རེ་དང་རུས་པ་རེ་མཐོང་ན་བུ་མོའི་སྐྲ་དང་
རུས་པ་ཨེ་ཡིན་སྙམ་ནས་དོན་སྙིང་དྲག་ཏུ་ལྡིང་། དེ་ལྟར་ཉིན་འགའ་ན་རྫི་བོ་
ཞིག་གིས “དེ་རིང་ང་རྨ་འགྲམ་ན་ཡོད་དུས། བུ་མོ་ཞིག་གིས་གད་ཁ་ན་སོ་རྒྱག་
གིན་ཡོད་པ་མཐོང” ཟེར་ནས་འུར་ཡོང་བས། འབྲི་བཟའི་ཨ་མས་རྒད་པོར་མ་
བཤད་པར་ལྐོག་ཏུ་རྒན་མོ་ལོ་ལོན་ལྔ་ཁྲིད་ནས་རྨ་འགྲམ་ཉུལ་བ་ན། ངོ་མ་གད་
ཁ་དེ་ན་མི་ཞྭ་གོན་ཞིག་གིས་ཐོད་སོ་བྱེད་བཞིན་ཡོད་པ་མཐོང་། རྒན་མོ་ཚོས་
རྒྱང་ར་རྒྱང་སྐོར་བྱས་ནས་མི་དེའི་མཐའ་བསྐོར་དུས། གད་ཁའི་ཚེར་སྡོང་ཁེར་
སྐྱེས་ཤིག་གི་འོག་ན་རྡོ་དཀར་མང་བོ་སྤུངས་ཤིང་དེའི་སྟེང་ན་སྐ་རགས་རྙིང་བ་
། 134



འབྲོང་སྟག་ཐང་། རྒྱུ
ཞིག་ཡོད་པ་ལས། མི་ཞིག་གླིང་དེ་ན་མེད་པས། རྒན་མོ་ཚོས་ཉིན་ངོའི་ས་དང་བྱེ་
མ། སྲིབ་ཀྱི་གངས་དང་བ་མོ་སོགས་ཀྱི་ནང་དུ་རྐང་རྗེས་ཇི་ལྟར་བཙལ་ནའང་མ་
རྙེད་པར་ས་རུབ་པས། སླར་རང་ཡུལ་དུ་ལོག འབྲི་བཟའི་མའི་ཞེ་ལ་རྡོ་སྤུངས་
སྟེང་གི་སྐ་རགས་དེ་བུ་མོའི་རེད་འདོད་མོད། འོན་ཀྱང་བུ་མོ་འགྲོ་དུས་དེ་ཁྱེར་
ཡོད་མེད་གསལ་བོ་ཞིག་མ་ཤེས་སྟབས། རང་སེམས་ན་དོགས་པ་ཆེ་རུང་མི་ལ་
བཤད་མི་ཕོད་པའི་རྒྱུ་རུ་གྱུར་པ་རེད།
དེ་ལྟའི་ཚེ་ན། ཕྱི་སྡེ་བའི་འཁྱམས་སྐད་དང་། ནང་བཟའ་བའི་དོགས་
པ་གང་ལ་བརྟགས་ཀྱང་རུང་། མི་གསུམ་ཁ་འཆམས་ན། བྲམ་ཟེའི་ར་མ་ཁྱི་རུ་
འགྱུར་ཟེར་བའི་དཔེ་ལྟར། བུ་མོ་འབྲི་བཟའ་མ་ཤི་འདྲེ་རུ་གྱུར་ཅེས་གྲགས་ཏེ།
ཐ་ན་བྱིས་པ་ཚོ་མཚན་མོ་སྒོ་ལའང་འགྲོ་མི་ཕོད་པར། ཀུན་ལ་སྐྲག་སྣང་སྐྱེས་
བྱེད་ཀྱི་གཏམ་ངན་ཇེ་ཐུ་ཇེ་མང་དུ་འགྲོ་བཞིན་པའི་ལེའུ་སྟེ་ལྔ་པའོ། །
པ་བ་
ལེའུ་དྲུག་པ།
དབྱར་ཕ་མ་འདྲ་བོ་འཇབ་ནས་བྲོས། དགུན་རྒྱ་སྟག་འདྲ་བོ་མཆོངས་
ནས་སླེབས་ཞེས་པ་ལྟར། རྫ་རི་སྤང་ལྗོངས་གངས་ཀྱིས་གཡོགས་ཤིང་། རྨ་ཆུའི་
ཀླུང་ཆེན་པོ་དར་གྱིས་མནན། རིམ་བཞིན་དགུ་དང་པོ་ས་འགད། གཉིས་པ་རྡོ་
འགད། གསུམ་པ་ལྕགས་ཀྱི་ཐུ་ལུམ་འགད་པའི་དུས་ཚིགས་སུ། ས་ལྕགས་སུ་གྱུར།
འབྲི་གཡག་ཏུ་ལོག མ་མོས་ལུ་གུ་འཁྲིད་པའི་སྒང་ཡིན་སྟབས། སྤྱང་དར་མས་
རྒྱུག་འདུར་རྒོད་ཅིང་། གླག་རོག་མོས་གཤོག་རྩལ་ངོམ་པ། རླུང་བསེར་བུས་ཀི་སྒྲ་
སྒྲོག་ཅིང་། གངས་བ་མོས་རྒྱལ་ཁམས་འཛིན་པའི་དུས་ན། མཚེའུ་དམར་ཀུང་
རྒྱུ 136



ཀྲུང་གོའི་བོད་ཀྱི་དེང་རབས་ཚོ་རིག་གཅེས་བཏུས།
ཧྲེའི་རུ་ཆེན་ཚོ་དགུན་སར་འབབ་བཞིན་པའི་དཀྱིལ་ཡིན་སྟབས། མཚན་མོ་
སྤྱང་ཚོགས་ཀྱིས་དུ་ཟུག་བྱེད། ཝ་མོས་འག་འདེབས། འུག་པས་ཧ་ཧ་ཟེར་བ་དང་
ལྷན་དུ། རུ་སྐོར་དག་གི་ཁྱི་ཁ་འུར་ནས་ནམ་ཕུད་པ་ནི། སྤྱིར་འབྲོག་རུའི་དགུན་
གྱི་ཁྱད་ཆོས་ཤིག་ཡིན་ནའང་། ད་ལྟ་དེ་ནི་མི་རྣམས་ལ་དོགས་པ་སློང་བྱེད་ཅིག་
ཏུ་གྱུར་པ་རེད། ་
དེའི་སྐབས་སུ་ཐོན་སྐྱེད་རུ་ཁག་སོ་སོའི་ལོ་མཇུག་གི་བགོ་བཤའ་རྒྱག་
དགོས་པས། རྩིས་གཉེར་པ། དངུལ་གཉེར་པ། དངོས་གཉེར་པ་སྟེ་གཉེར་པ་རྣམ་
པ་གསུམ་པོས། དངོས་རྫས། སྒོར་རྐྱང་། ཕྱུགས་ཀྱི་ཁ་གྲངས་དང་ལས་སྐར་ལ་
སོགས་མང་ཉུང་རྩིས་སུ་བཏབ། རིང་ཐུང་འདོམ་དུ་འཇལ་ཏེ་མི་ཁོམ་པའི་གཞུང་
༢ད་
དར་ལུང་རུ་ཆེན་ལ་མཚོན་ན། ད་ལོའི་ཆེ་ཕྱུགས་ཀྱི་གསོན་ཚད་དང་
ཆུང་ཕྱུགས་ཀྱི་འཕེལ་ཚད། སྤྱིའི་འཕེལ་ཚད་གསུམ་པོའི་ཐད་ནས་ན་ནིང་ལས་
ཅུང་དམའ་རུ་བབས་པ་མ་གཏོགས་ཇེ་མཐོར་སོང་མེད་པས། མར་དང་ཆུར་བའི་
ཐོག་ནས་མཚོན་ན། ཧྲེ་ཡོན་རྣམས་ལ་ཆ་མཉམ་གྱིས་བགོ་རྩིས་བརྒྱབ་ན། མར་
རྒྱ་མ་བཅུ་དང་ཆུར་བ་རྒྱ་མ་བརྒྱད་ལས་མི་ཐེམ་པ་རེད། ཡིན་ནའང་དཔལ་
འབྱོར་གྱི་ཁྱབ་ཁོངས་ནས་གྲལ་རིམ་འཐབ་རྩོད་བཟུང་སྟེ། སྒེར་ལུགས་ཀྱི་རྔ་མ་
བཅད། སྐར་མས་དམག་སྤྱི་དང་དངོས་པོས་སྐུལ་འདེད་བྱེད་པ་ལ་སོགས་པའི་
མ་རྩ་རིང་ལུགས་ཀྱི་ཕྱོགས་ལྷུང་ལ་དགག་པ་བརྒྱབ། ཆབ་བསྟུན་ཐོབ་སྤྲོད་ཀྱི་
བགོ་བཤའ་རྒྱག་པའི་སྲོལ་ཞིག་བཏོད་པ་རེད། དེའི་ཐད་ནས་ལྟ་སྲོལ་གཅིག་ལ་
འཆར་ཚུལ་གཉིས་ཡོད་པ་ནི། ལུག་རྫི་སྐར་ཕྲུག་གིས “ང་ཚོས་དབྱར་དགུན་
སྟོན་དཔྱིད་མེད་པར། ཙག་བསེར་བུ་རྩམ་སྐྱ་འགམ་འགམ། གངས་བ་མོ་ཕྱིང་སྐྱ་
བ136



འབྲོང་སྟག་ཐང་། རྒྱུ
གྱོན་གྱོན་བྱས་ཏེ། ལུག་གཅིག་གཉིས་སུ་སྤེལ། གཉིས་བཞི་རུ་སྤེལ་ནས་ཐུན་མོང་
གི་ཕྱུགས་ཟོག་འདི་འཚོ་སྐྱོང་ཅི་འདྲ་བྱས་རུང་། ལོ་མཇུག་གི་བགོ་བཤའི་དུས་
སུ་ཚུར་ལ་འབབ་རྒྱུ་ཕར་ཞོག ཕར་ལ་བྲོ་རིན་འཇལ་དགོས་པ་འདི་ནི་རྒྱུ་འབྲས་
མིག་མེད་རེད” ཟེར་བ་ལྟ་བུའི་སྐོར་ཞིག་དང་། ཞི་རྒོལ་དྲག་སྲུང་གི་མགོ་པ་སྐར་
ཚེས “ཆབ་སྲིད་གཙོ་བོར་འཛིན་པའི་བགོ་བཤའ་བྱེད་སྟངས་འདིས། གསར་
བརྗེ་པ་ཚོ་ལ་ཐེམ་རྒྱུ་འབབ་སྐལ་དེ་འབབ་ཏུ་བཅུག་པ་རེད། ང་ཚོས་ལག་མགོ་
རྡུལ་ལ་མ་བྱན་རུང་། ཏང་ནང་གི་མར་འགྲོ་པ། གྲལ་རིམ་དགྲ་བོ་དག་ལ་འཐབ་
རྩོད་བརྒྱབ། ཏ་ཀྲེར་བསླབས། སྒེར་གྱི་རྔ་མ་བཅད་པ་འདི་ང་ཚོས་གསར་བརྗེ་
བཟུང་བའི་གྲུབ་འབྲས་རེད” ཅེས་པའི་ལྟ་ཚུལ་མི་གཅིག་པའི་བསམ་འཆར་
གཉིས་བུད་དེ། བཤད་རྒྱུ་གཏམ་རྒྱུ་ཅུང་མང་མོད། འོན་ཀྱང་ཀུང་ཧྲེས་དར་ལུང་
རུ་ཆེན་ལ “ཆབ་སྲིད་བཟུང་བ་ལེགས” ཞེས་གཟེངས་སུ་བསྟོད་པ་ནས་བཟུང་།
རྩོལ་བསྟུན་ཐོབ་སྤྲོད་དགོས་ཞེས་པའི་སྐོར་གླེང་མི་ཕོད་པར་གྱུར།
གཞན་ཡང་། དོན་ལུང་རུ་ཆེན་གྱི་ཐོན་སྐྱེད་ད་ལོ་ཡང་གོང་དུ་འཕེལ་
ཞིང་། རྩོལ་བསྟུན་ཐོབ་སྤྲོད་ཀྱི་རྩ་དོན་ལྟར་བགོ་བཤའ་བྱས་ཏེ། མི་རེ་ལ་མར་རྒྱ་
མ་ལྔ་བཅུ་རེ་ཐོབ་ན་ཡང་། ཁྱི་ཉལ་གྲུམ་ཤུལ་བྱས་ནས་ལས་ལ་མི་བརྩོན་པ་དག་
གིས་ཅིས་ཀྱང་དར་ལུང་རུ་ཆེན་གྱི་བགོ་བཤའ་རྒྱག་ཚུལ་ལྟར་བགོ་དགོས་ཟེར་
ནའང་མང་ཁ་ཉུང་གིས་མ་བརྟན། ཡིན་ནའང་ཀུང་ཧྲེའི་མགོ་ཁྲིད་པ་ལ་ལས།
དོན་ལུང་གིས་རྟ་ནོར་ལུག་གསུམ་ཤེས་པ་ལས། བཀས་མ་བཟོ་གསུམ་མི་ཤེས་
ཞེས། བཟང་བརྗོད་བྱེད་རྒྱུ་ཕར་ཞོག སྐྱོན་བརྗོད་དང་ལམ་ཕྱོགས་ཀྱི་སློབ་གསོ་
མང་བོ་གནང་བ་རེད།
ད་ནི་ཚིག་གི་ལོ་མས་མི་སྒྲིབ་པར་དོན་གྱི་རྩ་བ་བརྗོད་ན། སྐབས་དེར་
ཙྩ 137 སྒྱུ་



༄༅ ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
རྫོང་གི་སྤྱི་བདེ་ཅུ། ཞིབ་དཔྱོད་ཁང་། ཁྲིམས་ཁང་གཏོར་ཞིང་བཤིག་ཡོད་པར་
མ་ཟད། ཐ་ན་བཤེར་དཔོན་ལའང་འཐབ་རྩོད་བརྒྱབ་ནས་བསད་པ་རེད། དེ་
བས་འབྲི་བཟའ་གར་སོང་གི་སྐོར་ནི་རྩད་གཅོད་ཞིབ་འཇུག་བྱེད་པའི་ལས་
ཁུངས་ཤིག་ག་ན་ཡོད། མཐར་མཚེའུ་དམར་ཀུང་ཧྲེའི་གསར་བརྗེ་ཨུ་ཡོན་ལྷན་
ཁང་གིས། གྲོས་ཚོགས་ཤིག་གི་ཞོར་ལ་དེའི་སྐོར་གྲོས་མི་བྱེད་ཀ་མེད་དུ་གྱུར་ཏེ།
མཐར་གཏུགས་ན་འབྲི་བཟའ་འདི་ད་ལྟ་གསོན་པོའི་མིའམ་ཤི་བའི་རོ་གང་ཡིན་
ཕྱི་རྩད་ཨ་ལུང་། ནང་རྩེད་མེ་ལོང་བྱེད་དགོས་པའི་སྐོར་བགྲོས། ཨུ་ཡོན་ནང་གི་
མང་ཆེ་བ་ནི་གྱེན་ལྡོག་ཕྱོགས་ཀྱི་མགོ་པ་ཡིན་ཞིང་། ལ་ལ་ནི་ཅི་བཤད་ཀྱང་
བདེན་ཟེར་བ་ལས་མ་རེད་མེད་པའི་ཆུ་སྣ་གར་ཁྲིད་པ་རེ་ཡིན་ལ། ལས་བྱེད་
པའི་ཕྱོགས་ཀྱི་མི་སྣའམ་ཀྲུའུ་རིན་ཀྲང་ལེན་ནི་རྩ་དོན་རྒྱུན་འཁྱོངས་བྱེད་པ་པོ་
ཞིག་ཡིན་ཟེར་ནའང་། ཁོ་ས་ཆ་མེད་དུ་མི་རྒྱུས་མེད་ཡོང་བ་ཡིན་པར་མ་ཟད།
ད་དུང་བོད་སྐད་ཀྱང་མི་ཤེས་པ་རེད། སྐབས་དེར་གྱེན་ལྡོག་པའི་མགོ་པ་ཚོ་ལ་
ཁ་ཚོད་མཐོ་ཞིང་ངན་དབང་ཆེ་བས། ཁོ་ཚོའི་འདོད་ཐོག་ཏུ་མ་བཞག་ན་ཕམ་
རྒྱུ་བོ་རང་ཡིན་ཞེས། བསམ་པས་རི་ཁྱབ་ཀྱང་འོག་རྟའི་བང་ཟད་པའི་ཁ་དཔེ་
ལྟར་ཡིན།
ཨུ་ཡོན་ལོའུ་ཀྲི་མིན་ནས། འབྲི་དཀོམ་ནི་སྔར་ཏང་ནང་གི་མར་འགྲོ་པས་
གཅེས་རྒྱུ་ཞིག་ཡིན་པས། ད་ལྟ་ཁོས་གྱེན་ལྡོག་པས་མའོ་ཀྲུའུ་ཞིའི་གསུང་མི་བརྩི་
ཞེས་སྒྲོག་དུས། བུ་མོ་ཡང་ཕའི་རྗེས་འབྲང་བ་ལས་ང་ཚོའི་ཕྱོགས་སུ་མི་འཁོར་
བ་རེད། ད་ནི་དེ་ཁྭ་ཏས་ཟ་ན་ཁྭ་ཏས་ཟོ། སྐྱ་ཀས་ཟ་ན་སྐྱ་ཀས་ཟོ། ང་ཚོ་ལ་བྱ་བ་
མ་མང་ན་མི་ཉུང་བས་ད་ལྟ་དེ་བཙལ་ཁོམ་གང་ན་ཡོད། རྗེས་སུ་ཅིར་གྱུར་ཡུན་
གྱིས་བརྟག་ཆོག་ཅེས་དང་།
༄༅ 153 རྒྱུ



འབྲིང་སྡུག་ཐང་།
ཨུ་ཡོན་སྟག་དགའ་ན་རེ། འབྲི་དཀོམ་ནི་འབྲོག་དབུལ་ཞིག་ཡིན་ནའང་།
མི་སེར་གྱི་རང་བཞག་སྒོ་ཕྱུགས་ནི་ཏང་གི་ཞིང་སྡེའི་སྲིད་ཇུས་དང་མཐུན་ཞེས་
མང་ཚོགས་ལ་ངན་བསྐུལ་བ་དེ་ཀུན་ལ་གསལ་བ་རེད། དེའི་མི་ཚད་མི་ལ་ལས་
ཁོས་ལིན་ཧྥུའུ་ཀྲུའུ་ཞི་ལ་ངན་སྨྲས་བྱས་མྱོང་ཟེར། དེ་བདེན་སྲིད་ན། ངས་ཁོ་
རང་མ་ཟད་བུ་མོའི་དོན་ཡང་གཏན་ནས་སྒྲུབ་མི་ཕོད། ཁྱེད་རྣམ་པས་ཕོད་ན་དེ་
རེད་ཅེས་བཤད་པ་ན། །
ཨུ་ཡོན་གསུར་བཟའ་ལྡོམ་པོ་སྐྱིད་ཀྱིས་མིག་མཐའ་མཆི་མས་བརླན།
ཁ་རུ་ལྦུ་བ་འཕྱུར་བཞིན “ཨུ་ཡོན་རྣམ་པ། འབྲི་དཀོམ་བརྒྱ་ངན་རུང་ང་ཚོའི་
གྲལ་རིམ་སྤུན་ཟླ་ཞིག་མ་རེད་སུས་ཟེར་ནུས། ནང་སྒོས་སུ། ཁོའི་བུ་མོ་ནི་
གསར་བརྗེའི་རྒྱུན་འཛིན་པ་ཡིན་སྟབས། དེའི་སྟེང་དུ་གྲལ་རིམ་དགྲ་བོ་གང་
ནས་དགའ་སྲིད། ད་ལྟ་འབྲི་བཟའ་ཤི་ན་རོ་མ་རྙེད། གསོན་ན་མི་མ་མཐོང་བར་
ཡོད་དུས། དེ་དང་དེ་ལྟ་བུ་ལ་རྩད་གཅོད་མ་བྱས་ན། ང་ཚོའི་དམར་པོའི་སྲིད་
དབང་ཟེར་བ་ནི་དོན་མེད་མ་ཡིན་ནམ། ངས་བལྟས་ན། བྱ་མི་འདེད་ཚང་འདེད།
མགྲོན་མི་འདེད་གནས་འདེད་ཟེར་བ་ལྟར། ལོ་མང་བོའི་རིང་ལ་ང་ཚོའི་རུ་ཆེན་
ནང་ན་གསར་བརྗེའི་ལས་བྱེད་པ་གསོད་མི་ཡོད་ལ། ཐུན་མོང་གི་རྒྱུ་ནོར་ལ་
གཏོར་བརླག་བྱེད་མི་ཡང་ཡོད། མགོ་འདྲེན་ལ་ཁ་ཡ་ངོ་ཡ་བྱེད་མི་བྱུང་ལ། ཆོས་
ལུགས་སླར་གསོ་བྱེད་མི་ཡང་བྱུང་། སྒེར་གྱི་རྫ་མ་གཅོད་པར་ངོ་རྒོལ་བྱེད་མི་
ཡང་ཡོད་མྱོང་བ་སོགས་ཀུན་ལ་གསལ་བ་དེ་རེད། ཁ་སང་དེ་རིང་། ཡང་བསྐྱར་
ང་ཚོའི་རུ་མཐའ་ནས་ཉི་མ་དཀར་དཀར་ལ་མི་གསོན་པོ་བོར་འགྲོ་བ་འདི། རྔོན་
པ་ངན་ན་སྤྱང་ཀིས་སྒོ་རྡུང་བའི་དཔེ་བཞིན། གྲལ་རིམ་དགྲ་བོར་ཕར་མ་འཐབ་
ན་ཚུར་རྒོལ་ཡོང་བ་འདི་འདྲ་རེད། གྲལ་རིམ་འཐབ་རྩོད་འཛིན་དུས་ཡེ་ཀུང་
ཉྩ 139 རྒྱུ



ཀྲུང་གོའི་བོད་ཀྱི་དེང་རབས་ཚཔ་རིག་གཅེས་བཏུས།
འབྲུག་ལ་དགའ་བའི་དཔེར་འགྱུར་མི་ཉན་ཞེས་གོང་ནས་ནན་མོ་བཤད་མྱོང་
བ་དེ་རེད། ད་ལྟ་འབྲོག་པ་དབུལ་བོའི་མགོ་ལ་འདི་འདྲའི་སྡུག་བསྔལ་ཞིག་ཡོང་
ཡོད། ཀུང་ཧྲེས་སེམས་ཐག་ཆོད་ནས་སྙིང་རྗེ་ལག་འཇམ་ཞིག་མ་བྱས་ན། ད་
གཟོད་གནད་དོན་མང་བོ་སྒོར་འབུད་ཐུབ་ཀྱི་རེད། ང་ལ་འདི་འདྲའི་ནད་ཐུ་
མོ་ཞིག་བྱུང་ཡོད་རུང་། དོན་དག་འདི་ཁྱེད་ཀྲུའུ་རིན་དང་ཨུ་ཡོན་ཚོའི་སྙན་
དུ་འཇོག་པར་རྐང་བཙུགས་ནས་ཡོང་བ་ཡིན། དེ་འདྲ་ཨེ་རེད། ཁྱེད་རྣམ་པས་
ཐུགས་སེམས་ཐོངས” ཞེས་སྨྲས།
དེར་མཐུད་ནས་དེར་ཡོད་མི་ཚོས་འདོད་ཚུལ་མང་བོ་བཤད་དེ། གྲོས་
བསྡུར་ཡང་ཡང་བྱས་མཐར། ཀྲང་ཀྲུའུ་རིན་གྱིས་ཚིག་རྩའི་མདོར་བསྡུས་
ཏེ། འབྲི་བཟའ་བོར་བ་འདི་དོན་ཆུང་ཞིག་མིན་ཞེ་ན། ང་ཚོའི་ལས་བྱེད་པ་བློ་
མཐུན་ལྡོང་ཤུལ་སྐར་མ་དོན་འགྲུབ་ཁྱོད། དར་ལུང་དུ་སོང་ནས་སྐབས་དོན་གྱི་
བྱ་བ་དག་སྒྲུབ་ཞོར་དུ་འབྲི་བཟའ་རྩད་གཅོད་རྒྱུ་གྱིས། དར་ལུང་རུ་ཆེན་གྱི་
གཞི་རིམ་ལས་བྱེད་པའི་རྒྱུ་རྐྱེན་ཅུང་བཟང་སྟབས། ད་རེབ་ཀུང་ཧྲེ་དང་རུ་ཆེན་
གཉིས་ཀས་ས་ཕྱར་ནས་རྡོ་ལྷང་ལ་ཕུད་པར་སེམས་ཐག་ཆོད་ཅིག་ཅེས་ཚིག་རྔ་
བཟླུམས་པར། ཨུ་ཡོན་མང་ཕྱོགས་ཀྱིས་དེ་ལྟར་བྱ་ཞེས་གྲོས་འཆམས་ཏེ་ཚོགས་
འདུ་གྲོལ་སོང་།
བློ་མཐུན་ལྡོང་ཤུལ་སྐར་མ་དོན་འགྲུབ་ནི། གསར་བརྗེར་ཞུགས་པ་ནས་
བཟུང་ལོ་མང་བོའི་རིང་ལ་སྤྱི་བདེ་དང་འཐབ་ཕྱོགས་གཅིག་གྱུར་གྱི་བྱ་བ་
བསྒྲུབས་མྱོང་བར་མ་ཟད། ཁུལ་དམངས་སྲིད་ཁྲུའུ་ཁུའུ་ཀྲང་གཞོན་པའང་ཁུར་
མྱོང་བ་རེད། སྤྱི་ཞིབ་ཁྲིམས་གསུམ་གཏོར་རྗེས་ཁོ་ཀུང་ཧྲེ་འདིར་མངགས་ནས་
སྤྱིར་བཏང་གི་ལས་བྱེད་པ་ཞིག་ལས་ཟུང་འབྲེལ་མ་བྱས་པ་རེད། ས་འདིར་ཡོང་
147



་ འབྲོང་སྟག་ཐང་།
ནས་ལོ་གཅིག་ཙམ་ལས་མ་འགོར་ནའང་། མང་ཚོགས་དང་འབྲེལ་འདྲིས་ཟབ་
མོ་བྱས་ཡོད་ཐོག བྱ་བ་དོན་དག་ཅི་ཞིག་བསྒྲུབས་ནའང་ངོ་ཆེ་ཆུང་དང་དགའ་
སྡུག་སོགས་ལ་མི་བལྟ་བར། ཏང་གི་སྲིད་ཇུས་ཀྱི་སྲང་མདའ་མི་གཡོ་བ་ཞིག་
ཡིན་ཞེས་ཁ་ལས་དགེ་བཞིན་ཡོད། ཞར་དུའང་ལ་ལ་ཞིག་གིས་དེ་ནི་རྙིང་ཞེན་
བག་འཁུམ་ཅན་གྱི་ཉམས་མྱོང་རིང་ལུགས་པ་འཁྲུལ་མེད་ཅིག་རེད་ཅེས་ཁས་
མི་ལེན་པའང་ཡོད།
དར་ལུང་རུ་ཆེན་གྱི་གསུར་བཟའ་ལྡོམ་པོ་སྐྱིད་སྙིང་ནད་ཀྱིས་བཟུང་ནས་
དོན་དག་གལ་ཆེན་མེད་ན་གམ་དུ་མི་ཐར་ནའང་། རུ་ཆེན་གྱི་བྱ་བ་ཆེ་ཆུང་ཀུན་
རིག་གསར་མགོ་འདྲེན་ཚན་ཆུང་གི་བུད་མེད་ཚན་གཙོ་རྩེ་བཟས་ཁོ་མོའི་ཚབ་
བྱས་ནས་བཟུང་ཡོད། རུ་ཆེན་འདི་ལས་བྱེད་པར་བཟང་། དགྲ་བོ་ལ་མི་བཟང་
ཟེར་ས་ཞིག་ཡིན་པས། འདིར་ལས་བྱེད་པ་ངར་བ་སུ་ཞིག་ཡོང་རུང་གསུར་
བཟས་ཤ་འདྲེན་ཆང་འདྲེན་བྱེད་པར་མ་ཟད། འགྲོ་དུས་ཀྱང་བལ་ཚ་རུ། ཀོ་
པགས་པ། མར་ཆུར་བ་སོགས་གང་དགོས་ནའང་གོང་སླ་མོ་བྱས་ནས་བཙོང་བར་
མ་ཟད། རིན་ཡང་མེད་ན་དོམ་དུ་འཇོག་པ་རེད། ཁོ་མོས་རྒྱུན་དུ “ལས་བྱེད་པ་
ཚོ་ནི་གསར་བརྗེའི་དོན་དུ་ས་འདི་རུ་ཡོང་བས། དེ་ལ་དགའ་ཁ་བྱེད་ལོས་དགོས།
དེ་ཚོས་བཟའ་བཏུང་བྱས་པ་ཙམ་ཞིག་གིས་ང་ཚོར་གནོད་མི་ཐུབ” ཅེས་ཐོ་ན་
ཟས་རིན་དང་འབྲུ་རྟེན་ཡང་ལེན་མི་སྲིད་པར་སྣེ་ལེན་བྱེད་ས་ཞིག་རེད།
ཁ་སང་ཀུང་ཧྲེའི་ཚོགས་འདུ་གྲོལ་བའི་ནུབ་མོ་ནས་བཟུང་། རུ་ཆེན་ཞི་
རྒོལ་དྲག་སྲུང་འཐབ་འཛིང་རུ་ཁག་གིས། ཤིང་བཟོ་རབ་གསལ་དང་ལུག་རྫི་
སྐར་ཆུང་གཉིས་གློ་བུར་དུ་བཟུང་སྟེ། ཁ་སྔ་ལག་ལག་པ་རྒྱབ་ལག་བྱས་ནས་ཐག་
པས་བསྡམས། མཚན་མོར་གཅེར་བུར་ཙག་ཏུ་འཕངས། ཉིན་མོར་གྱོན་པ་མེད་
པས།
141 ཉྩ



༩ ཀྲུང་གོའི་བོད་ཀྱི་དེང་རབས་ཚོ་པ་ཏིག་གཅེས་བཏུས།
པར་ལྕགས་ཐབ་ལ་བསྐམས།.མཛུབ་མོ་བསྡམས་ནས་མཛུ་གུའི་བར་དུ་མདའ་
བརྡབས། མགོ་རྔ་མེད་པར་རྟ་ལྕག་གིས་བྲབས་པ་ལ་སོགས་པའི་ཁྲིམས་བཅད་
ཀྱང་། ནག་ཉེས་པ་འདི་ཡིན་ཟེར་རྒྱུ་ཞིག་དེ་གཉིས་ཀའི་ཁ་ནས་མ་ལོན་པར་
བསྡད་ཡོད། སྐབས་དེར་མང་ཚོགས་ལའང་དེའི་ཐད་ནས་བཤད་སྲོལ་དང་ལྟ་
ཚུལ་འདྲ་མིན་སྣ་ཚོགས་ཡོད་པའི་སྒང་ལ། ཀུང་ཧྲེའི་ལས་བྱེད་པ་སྐར་དོན་དར་
ལུང་རུ་ཆེན་དུ་སླེབས།
འོ་ན། སྐར་དོན་དེར་ཡོང་ནས་དོན་དག་ཅི་བྱ་ཞེ་ན། སྐར་དོན་གྱིས་ཉིན་
དུ་མའི་རིང་དུ་རྩད་གཅོད་རྟོག་དཔྱོད་བཏང་རྗེས། འབྲི་བཟའ་ཁས་མི་གླེང་བར་
ཅི་ཟེར་ཞེ་ན། ཐོག་མར། གཅར་རྡུང་བསྐོར་གསུམ་བྱེད་པ་ནི་ཏང་གི་སྲིད་ཇུས་
མ་རེད། ཁྲིམས་གཅོད་ན་ལངས་བསྡད་ན་ལོག་འགྲོ་སྤྱད། ལོག་བསྡད་ན་ཤི་འགྲོ་
སྤྱད་ཀྱི་བདེན་ཞིག་དགོས། དེ་མེད་ན་གཅར་རྡུང་བྱེད་མི་ཆོག་ཅེས་བསྒྲགས། དེ་
ནས། ཁོས་མང་ཚོགས་ཉུང་འདུ་བྱེད་ས་གང་ཡིན་རུང་། མང་ཚོགས་ལ་ཏང་གི་
སྲིད་ཇུས། མའོ་ཀྲུའུ་ཞིའི་གསུང་རྩོམ་འགྲེལ་བཤད་བྱས་ནས། ཐུན་མོང་དཔལ་
འབྱོར། བདག་གཉེར་དོ་དམ་བཅས་པའི་སྐོར་ལ། དམངས་གཙོ་དར་སྤེལ་དང་
དངོས་ཐོག་བདེན་འཚོལ་བྱེད་པ་ལས། བརྒྱ་ཁ་གཅིག་ཆོད་བྱེད་པ་ནི་ཏ་ཀྲེའི་
ཉམས་མྱོང་མིན་ཚུལ་ནན་གྱིས་བསྟན། མཐའ་རྔ། བཟང་བོར་བཟང་མ་སྨྲས་ན་
བཟང་བོ་ཁོ་ཚད་། ངན་པར་ངན་མ་སྨྲས་ན། ངན་པ་ངོར་ལྡང་བའི་དཔེ་བཞག་
སྟེ། མི་སེར་གྱིས་དོ་སྣང་བྱེད་སའི་ཕྱུགས་ཟོག་རྩིས་ཐོ། གཞུང་སྒོར། ལས་སྐར་
བཅས་ཀྱི་སྐོར་ལ་དག་ཐེར་ཅུང་ཙམ་བྱས་པའི་ཚེ་ན། གཞི་རིམ་ལས་བྱེད་པ་ལ་
ལས་གཞུང་སྒོར་ཟོས་ཡོད་ཅིང་། སྟོང་བཤད་ངན་གོམས་ཅན་རེ་གཉིས་ཀྱིས་
ཉུང་ལས་མང་ཐོབ་བྱས་ཡོད་པ་སྐོར་ཞིག་གསལ་བོར་སྒོ་རུ་ཕུད་དེ། སྒེར་འཐབ་
* 142



འབྲོང་སྟག་ཐང་། རྒྱུ
བཅོས་དགག་བྱས་ཏེ་ཏ་ཀྲེར་སློབ་ན་འདི་ལྟར་བྱེད་དགོས་ཚུལ་བཤད། མདོར་ན།
བྱ་བ་ཅི་ཡིན་ནའང་ཁས་ཅི་བཤད་ཁོ་ན་མིན་པར་ལག་གིས་ཅི་ལས་སུ་ལྟོས་ཟེར་
བའི་དཔེ་ལྟར་བྱ་བ་བསྒྲུབས་པས། མང་ཚོགས་ལའང་ཐུན་མོང་གི་ཆེད་དུ་ལས་
འདོད་སྒྲིམ་འདོད་ཅུང་སྐྱེས་ཤིང་། ཡིད་ཀྱི་དོགས་པ་ཅུང་སེལ། ཞེ་ཡི་སྐྲག་སྣང་
ཅུང་ཞི་བར་མ་ཟད། འབྲི་བཟའི་ཐད་ནས་ཀྱང་དོགས་པ་ཡོད་ཚུལ་གྱི་སྐོར་མང་
བོ་ཞིག ཚིག་དྲིས་ན་མི་ཡོང་ཞོར་དུ་ཡོང་ཞེས་པ་བཞིན་དུ་སྐར་དོན་གྱི་རྣ་ལམ་
དུ་བབས་ཡོང་བ་དང་ལྷན་དུ། གྲལ་རིམ་འཐབ་རྩོད་དང་ལམ་ཕྱོགས་འཐབ་རྩོད་
ཀྱི་ཁ་ཕྱོགས་སུས་བསྒྱུར་ན། དེ་ལ་འཐབ་དགོས་ཞེས། རུ་ཆེན་དེ་ན་མི་ལ་ལས་
འུར་སློང་གིན་ཡོད་པའང་ཐོས་བཞིན་པར་ཡོད་པའི་ལེའུ་སྟེ་དྲུག་པའོ། །
ལེའུ་བདུན་པ།
མཚན་མོར་སྐར་མ་སྨེ་བདུན་ཆ་ཚང་བའི་དུས་སུ། ཀུང་ཧྲེའི་ལོ་ཙཱ་བ་
ན་ཆུང་ཀླུ་ཐར་ཞེས་པ་དེ་གློ་བུར་དུ་དར་ལུང་རུ་ཆེན་ན་སྐར་དོན་ཡོད་པའི་
དྲུང་དུ་སླེབས་ཤིང་། གཏམ་མི་བརྟོལ་བར་མགོ་འཕྲུག་ཞོར་དུ་ཕར་ཉུལ་ཚུར་
ཉུལ་བྱེད་བཞིན་འདུག་པས། སྐར་དོན་གྱིས “བློ་མཐུན། ཁྱོད་ཉི་མ་རྟ་བརྒྱའི་
དུས་སུ་མི་ཡོང་བར། སྐར་མ་མཛོ་འདོགས་ཀྱི་དུས་སུ་ཡོང་དགོས་པའི་བྱ་བ་
གལ་ཆེན་ཅི་ཡོད” ཅེས་ཕར་དྲིས་པ་ལ། ལོ་ཙཱ་བ་དེ་ཅུང་ཙམ་ཁྲོས་པའི་ཚུལ་
གྱིས “ཁྱེད་སང་ཉིན་ཕྱི་དྲོ་ཀུང་ཧྲེའི་ནང་དུ་ཡོང་དགོས་ཞེས། ང་འབོད་པར་
མངགས་པ་ཡིན” ཞེས་ལན་བྱིན། སྐར་དོན་གྱི་ཞེ་ལ་ཀླུ་ཐར་འདི་རྒྱུན་དུ་ཁ་
དགའ་རྩེ་མཚར་ཅན་ཞིག་ཡིན་མོད། དེ་རིང་འདི་གློ་བུར་དུ་གྱོང་འདུག་པ་ཅི་
ཅུ 143



བསམ་
_ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཡིན་སྙམ་སྟེ། “བློ་མཐུན། ཡང་ང་ལ་བློ་མཐུན་ཚོས་བསམ་འཆར་དང་སྐྱོན་
བརྗོད་ཅིག་ཡོད་པ་མ་ཡིན་ནམ “ཞེས་པ་ལ། ལོ་ཙཱ་བས་འཛུམ་དམུལ་ཞིག་བྱེད་
བཞིན་པར་ལག་པ་དགུང་དུ་གཡུགས་ཏེ། “གྲོགས་པོ། མི་ངན་འདང་ལ་མཁས་
ཟེར་བའི་དཔེ་མ་འཇོག ཁྱེད་ལ་བསམ་འཆར་ཞིག་བུད་ཡོད་ན། ང་ལ་འདི་
འདྲའི་འཇིགས་སྣང་ཞིག་ཅི་ལ་སྐྱེས” ཞེས་པ་དང་ལྷན་དུ་སྐད་ཆ་གཞན་མེད་
པར་ལག་པ་གཉིས་ཀ་འདར་སིག་སིག་ལྕགས་ཐབ་ལ་བསྲོས་འདུག །
དེ་ནས་སྐར་དོན་གྱི་བློ་ཇེ་བདེར་སོང་ནས་རྩེ་མཚར་བཤད་ཞོར་དུ “འོ་
ན། དོ་དགོང་ཁྱོད་ཀྱི་སྙིང་རིལ་རིལ་ཁོག་ནས་མི་འདུག་པ་འདི་ཅི་མ་ཉན་པ་
རེད། འདྲེ་མོ་རྟ་ཞོན་མ་དང་འཕྲད་པ་མ་ཡིན་ནམ” ཞེས་དྲིས་ཚེ། ལོ་ཙཱ་བ་
དངངས་ནས་ཤོག་དུད་ཀྱང་འཐེན་མི་ནུས་པར་རེ་ཞིག་ཚོམ་སྟེ་འདི་སྐད་དུ།
“དོ་དགོང་ཆུ་ཚོད་བཅུའི་སྟེང་དུ་ང་ཀུང་ཧྲེའི་ནང་ནས་ཡོང་སྟེ། གད་སྐྱའི་
འཕྲང་སྒེར་སླེབས་དུས་མདུན་ན་སྐྱ་མི་ཞིག་ཡོང་གི་འདུག ཐག་ཉེ་སར་འབྱོར་
བ་དང་རྟ་ཁ་ཕྱིར་བསྐོར་ནས་བྲོས་སོང་། ངས་དེ་བདས་ནས་རྗེས་ཟིན་ལ་ཡོད་
དུས་སྟེང་དུ་གློག་ཅིག་བཀར་བས། དེ་ནི་བུ་མོ་ན་ཆུང་ཞིག་རེད། དེ་ནས་ང་
ངར་གྱིས་མ་བརྒྱུགས་པར་རྗེས་འབྲངས་ནས་འཕྲང་སྣེ་ཟིན་དུས། སྐྱ་མི་ཞིག་
གླིང་ན་མེད་པར་རྐང་ཐང་ཞིག་ནག་ཡོར་ཡོར་རྒྱུག་གིན་འདུག ངས་དེད་ནས་
སྟེང་དུ་རྟ་ལྕག་ཅིག་གཡུག་དུས་དེའི་མགོ་བཏུམ་ཞོར་དུ་སར་ལོག་རུང་། ངས་
དེ་སུ་ཡིན་སྙམ་སྟེ་གོང་ཁ་ནས་འཐེན་ཞིང་ངོ་ལ་གློག་ཅིག་བཀར་ཚེ། ཨ་ཁ་ཁ།
དེའི་མགོ་བོ་ནི་མི་མགོ་སྐམ་པོ། ཐོད་སྐམ་ཞིག་རེད། དེ་ཡི་ཚེ་ན། ཐོད་སྐམ་དེའི་
མིག་ཁུང་ནང་ནས་གློག་ཅིག་འཁྱུགས་ཏེ་ངའི་མིག་ལམ་དུ་ནག་དིབ་བེ་ཅི་ཡང་
མི་མཐོང་བར་གྱུར་པས། རྟའི་སྲབ་མདར་འཇུས་འདུག་པ་ལས་ཅི་བྱ་ངོས་མ་
8 144 ཚུ



འབྲོང་སྟག་ཐང་། རྒྱལ་
ཟིན། ཨ་ལ་ལ། དོ་དགོང་རང་གི་རིག་རེག་བར་དུ། འདྲེ་གློག་དཀར་ཅན་ནམ།
ཡང་ན་འདྲེ་མོ་རྟ་ཞོན་ཞིག་ཡོད་ཅེས་པ་དེ་གཏམ་འཆལ་དུ་བརྩིས་ནས་གཞན་
ལ་དགག་པ་བརྒྱབ་མྱོང” ཞེས་ཁ་ངོ་སྐུ་ལིང་ངེ་ཧད་འདུག་པ་ལ། སྐར་དོན་ན་རེ།
་ “འོ། དེ་ལ་སྐྱོན་མེད། ས་འདིའི་བུད་མེད་ལ་ལས། སྔོན་ཆད་ཁོ་ཚོ་འདྲེ་
དང་རོ། ཐོག་དང་ཁྱི་སྨྱོན་ལ་ཧ་ཅང་སྐྲག་མོད། འོན་ཀྱང་མཱ་ཆིས་ཚང་གིས་བོད་
ཡུལ་རྒྱག་པའི་དུས་སུ། དམག་དང་མེ་སྒྱོགས་ལས་སྐྲག་ས་ཅི་ཡང་མེད་པར་
གྱུར་ཟེར་བ་ལྟར། ང་ནི་ཁྱེད་ལས་ལྡོག་སྟེ་མི་ལ་སྐྲག་པ་ལས་འདྲེ་ལ་མི་སྐྲག་
འདྲེ་དེ་འདྲ་ངས་མང་བོ་རིག་མྱོང་། འུ་གཉིས་ཀས་ཀྱང་ནུས་མཐུ་ཞིག་བསྒྲུབས་
ནས་སྣང་སྲིད་ཀྱི་ལྷ་འདྲེ་དམ་ལ་འདོགས་པ་ལས་སྐྲག་ནས་འཆིང་འགྲོ་ག་ལ་
ཉན” ཞེས་ཀུ་རེ་བཤད་ཞོར་དགོད་ཞོར་དུ་ཇ་ཤ་དང་ཤོག་དུད་བླངས་ཏེ་ཁོ་ལ་སྣེ་
ལེན་བྱས་རྗེས། ལོ་ཙཱ་བའི་ཡིད་ཀྱི་སྐྲག་སྣང་ཡང་རིམ་གྱིས་ཅུང་ཞི་ཞིང་། ནམ་
ཡང་ད་རུང་མ་ལངས་པས་གཉིས་ཀ་ལྷན་དུ་ཉལ་ནས་གཉིད་སོང་། །
ཕྱི་ཉིན་གྱི་ནུབ་མོ། མཚེའུ་དམར་ཀུང་ཧྲེའི་ཚོགས་ཁང་དུ་སྒྲོན་མེའི་འོད་
ཟེར་ཁྲ་ལྷམ་མེར་ཡོད་པའི་ངོགས་ན། སྐར་དོན་གྱིས་འབྲི་དེབ་ལག་རྩེར་བསོར་
ནས། དར་ལུང་ནས་ཁོས་འབྲི་བཟའི་རྩོད་རགས་རིམ་ཞིག་ཆོད་ཚུལ་དེ། ཨུ་ཡོན་
དང་ཀྲུའུ་རིན་རྣམ་པ་ལ་འདི་ལྟར་དུ་སྙན་ཞུ་འབུལ་བཞིན་ཡོད།
་ངས་ཀུང་ཧྲེས་བཀོད་སྒྲིག་ལྟར་དར་ལུང་རུ་ཆེན་དུ་སོང་སྟེ། ཏང་གི་སྲིད་
ཇུས་བསྒྲགས། མང་ཚོགས་སྐུལ་སློང་བྱས། སྒེར་འཐབ་བཅོས་དགག་དང་ཏ་ཀྲེར་
སློབ་སྦྱོང་བྱས་ཚུལ་བཤད་ན་ཉོག་འགྲོ་བས། ཡང་དག་དོན་གྱི་རྡོག་རྩ་ལ། འབྲི་
བཟའ་འདི་ཅི་བྱས་ཀྱི་ཚད་གསལ་བོ་ཞིག་མ་ཆོད་ན་གནོད་ཀྱང་འཚེ་ས་མང་
བོ་ཡོད་པ་ནི་བཤད་མི་དགོས་ཕྱིར། ངས་ད་རེབ་དེའི་ཐད་ནས་རྒྱུས་ལོན་བྱས་པ་
༄༅ 146 ཁྱེ



_ཀྲུང་གོའི་བོད་ཀྱི་དེང་རབས་ཚོས་རིག་གཅེས་བཏུས།
འདི་ལྟར།
ཀ འབྲི་བཟའི་ཨ་ནེས་བཤད་ན། འབྲི་བཟའ་ངེད་ཚང་ལ་ཡོང་ཉིན་ང་
ཚོ་ཀུན་པོ་གཞུང་ཁང་ནང་ན་ཚོགས་ཡོད་དུས། ལྡོམ་པོ་སྐྱིད་སྒོ་རུ་སོང་ནས་ཆུ་
ཚོད་གཅིག་ཙམ་འགོར། ཕྱིར་ཡོང་དུས་ངའི་འགྲམ་ནས་སར་བསྡད་མོད། འོན་
ཀྱང་ཁོ་མོའི་སྙིང་རླུང་སྟོད་དུ་འཚང་ཞིང་། སྙིང་ལྡིག་ལྡིག་རྡེབ་པའི་སྒྲ་ནི་ངས་
ཉན་མི་དགོས་པར་གོ་ཐུབ་པ་རེད། དེའི་དགོང་ཁ་ནས་བཟུང་ཁོ་མོ་ཉལ་སར་
ལོག དེ་ཡི་དོན་ལ་བརྟག་དགོས་ཟེར།
ཁ རྒན་མོ་ལོ་ལོན་ལྷ་མཚོས། དེའི་ཉིན་ཧྲེ་ཡོན་ཀུན་ཚོགས་ནས་ ་
ང་ལས་མི་ཞིག་ཤུལ་ན་བསྡད་མེད་དུས། བུད་མེད་ཚན་གཙོ་ལྡོམ་པོ་སྐྱིད་
བརྒྱུགས་ཡོང་ནས་ང་ལ་ཕ་གིའི་ཚོང་ཁང་ནང་ན་སྟོད་ཇ་འཚོང་གི་ཡོད་ཟེར།
ངས་དེ་བདེན་པར་བཟུང་ནས་སོང་དུས། ཇ་བཙོང་བ་ཕར་ཞོག་ཐ་ན་ཚོང་ཁང་
གི་སྒོ་ཡང་ཕྱེ་མེད། མགོ་འདྲེན་ཡིན་རུང་མི་བགྲེས་པོ་ལ་རྫུན་དེ་འདྲ་བཤད་ན་
ཆོག་གམ་ཞེས་ཟེར། །
ག རབ་གསལ་དང་སྐར་ཆུང་གཉིས་ཀས། ལྡོམ་པོ་སྐྱིད་ཀྱི་ཨ་མ་མ་ཤི་
གོང་། མ་སྨད་གཉིས་ཀས་ཁ་འཛིང་རེས་བྱེད་དུས། ཨ་མས་བུ་མོར་མི་གསོད་མ།
སྐྲག་མེད་མ་ཞེས་བསྡིགས་པ་རེད། བུ་མོས་དེ་ཁས་མི་ལེན་པར་ཕྱིར་ཁ་ཡ་བྱས་
དུས། ཨ་མས་འདྲེ་མོ་ཁྱོད་ཀྱིས་མི་བསད་དམ་མ་བསད་ལྷ་ཁོར་དྲིས་དང་ཁོ་མོ་
དེ་དུས་ཆུང་རུང་ཤེས་ཀྱི་རེད་ཅེས་བཤད་མྱོང་ཟེར། དེས་ན་མི་སུ་བསད་གསལ་
བོ་མེད་མོད། ལྷ་ཁོ་ནི་འབྲི་བཟའི་ཚེ་རིང་ལྷ་སྐྱིད་ཀྱི་གཅེས་མིང་དུ་ལྷ་ཁོ་ཟེར།
ང་དགུ་དང་དྲུག་ཅུ་ཐམ་པའི་ལོར་འབྲི་བཟའ་བྱིས་པ་ཡིན་དུས་དེ་ཚང་ནས་ལོ་
ཕྱེད་ལ་འཛིན་མྱོང་ཞེས་གསལ་བོ་བཤད་རྒྱུ་ཡོད་པ་རེད།
6 146



འབྲིང་སྡུག་ཐང་། རྒྱུན
ང་རང་གིས་གོང་གི་ཚིག་ལ་རྟོག་དཔྱོད་མང་པོ་བཏང་ནས་དབྱེ་ན། བ་
ཉལ་ཚུལ་ལ་བེའུ་ཤི་བོ་རེད་ཕལ་ཆེར་འདོད་ཡོད།
དེ་ལས་གཞན། རྩེ་བཟས་བཤད་ན། ལྡོམ་པོ་སྐྱིད་འདི་གསར་བརྗེ་པ་ལྷད་
མེད་ཅིག་ཡིན་སྟབས། མི་ངན་པས་རིག་ས་མེད་པར་རྟག་ཏུ་ཁོ་མོ་ལ་གླེང་ལོག་
རྫུན་འགེལ་བྱེད་ཀྱིན་ཡོད། གྲལ་རིམ་འཐབ་རྩོད་ནི་རྙོག་འཛིང་ཅན་དང་རྣོ་ངར་
ཅན་ཡིན་ཕྱིར། དེའི་ཐད་ནས་ང་ཚོས་རིག་པ་ཟླ་མགོར་འཛིན་པ་ལས། གྲལ་
རིམ་དགྲ་བོའི་གཡོ་འོག་ཏུ་ཚུད་མི་ཉན་པ་ཡིད་དུ་ཟུངས་ཞེས་ཡང་ནས་ཡང་དུ་
བཤད་ཀྱང་མྱོང་། །
དར་ལུང་རུ་ཆེན་གྱིས་བཟུང་ཡོད་པའི་མི་དེ་དག་ལ། གཅར་རྡུང་བསྐོར་
གསུམ་བྱས་ནས་ཁས་ཨེ་ལེན་ལྟ་བ་ལས། མི་ཐུབ་བྱེད་ཀྱི་ཚིག་ཅིག་རྒྱག་རྒྱུ་མེད།
དེའི་ནང་ན་ད་རུང་སྡེ་བ་ཚོ་བའི་ལངས་ཕྱོགས་བཟུང་སྟེ། ཁ་ཞེ་ཁུག་སྐོར་བྱས་
པའང་ཡོད་སྙམ” ཞེས་སྐར་དོན་གྱིས་མུ་མཐུད་དུ་ཞུ་བཞིན་པའི་སྒང་། ཀྲང་ཀྲུའུ་
རིན་གྱིས་ཁོའི་ཚིག་ལ་མཚམས་གཅོད་བྱས་ནས་ན་རེ། །
“ཁྱེད་དང་དར་ལུང་གི་མང་ཚོགས་ཚང་མས། ལྡོམ་པོ་སྐྱིད་ནི་མི་གསོད་
ལག་དམར་རེད་ཟེར་བ་ཡིན་ནམ” ཞེས་དྲིས་པ་ལ། །
“ཀྲང་ཀྲུའུ་རིན་ལགས། དར་ལུང་གི་མི་ཀུན་པོས་ལྡོམ་པོ་སྐྱིད་འདི་མི་
གསོད་ལག་དམར་རེད་ཟེར་བ་བཤད་རྒྱུ་ཡིན་ན། རྒྱུ་བདག་ལ་དོགས་པ་བརྒྱ་
དང་རྐུན་མར་དོགས་པ་གཅིག་གི་དཔེ་རེད། ང་ཚོས་མང་ཚོགས་སྐུལ་སློང་
བྱས་ནས་དཀར་ནག་གི་དབྱེ་བ་མ་ཕྱེས། ཐག་ནག་གི་མདུད་པ་མ་བཀྲོལ་ན།
འོ་མའི་རྒྱ་མཚོའི་ནང་གི་སྦལ་བ་ཁྲག་ཅན་དེ་ཤེས་ཐུབ་བམ” ཞེས་སྐར་དོན་
གྱིས་ལན་བཏབ།
ཉྩ 147 རྒྱུ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
“ང་ཚོས་མང་ཚོགས་བསྐུལ་ནས་གྲལ་རིམ་དགྲ་བོ་གཏོར་དགོས་པ་
ལས། རང་གི་བློ་མཐུན་གཏོར་དགོས་པ་མ་རེད། མང་ཚོགས་ཟེར་བ་ལའང་
གྲལ་རིམ་གྱི་དབྱེ་བ་འབྱེད་དགོས། བྱ་བ་དོན་དག་ཀུན་མང་ཚོགས་ཀྱི་ཅི་
འདོད་ལྟར་ཡིན་ན། རྩ་འཛུགས་ཞེས་པ་ཞིག་གིས་ཅི་བྱེད། གྲལ་རིམ་དགྲ་བོ་
དང་ཏང་ནང་གི་མར་འགྲོ་པར་ཤ་ཚ་སྙིང་རྗེ་མེད་པར་འཐབ་རྩོད་བྱེད་བོད་
མི་སུ་རེད། ཏ་ཀྲེར་བསླབས་ནས་སྒེར་གྱི་རྔ་མ་གཅོད་ཐུབ་མི་སུ་རེད། ལྡོམ་པོ་
སྐྱིད་རེད། དེ་ལྟར་ཡིན་ན། ཁོ་མོ་ནི་འཇིག་རྙིང་རོ་ལངས་རྒྱག་པའི་ཁ་གནོན་
དུ་གྱུར་ཡོད་སྟབས། འདི་འདྲ་ཟེར་བ་ནི་གྲལ་རིམ་འཐབ་རྩོད་ཀྱི་རྟགས་རེད།
ཁྱོད་མི་རིགས་ཀྱི་ལས་བྱེད་པ་ཞིག་ཡིན་ཕྱིན། དེ་ངས་ཁྱོད་ལ་དྲང་གཏམ་ཡིན།
ཡེ་ཀུང་འབྲུག་ལ་དགའ་བའི་དཔེ་ལྟར་དུ་གྱུར་སོང་ན། ང་ཚོ་མི་བདག་ཀུན་
ལ་བཟང་ས་མེད། སང་ཉིན་འུ་གཉིས་ཀ་དར་ལུང་དུ་འགྲོ་རྒྱུ་གྱིས” ཞེས་ཀྱང་
ཀྲུའུ་རིན་ཡར་ལངས་ཏེ་ཤོག་དུད་གློ་ཁུག་ནང་དུ་སྡུད་བཞིན་དུ། སྐར་དོན་ལ་
རྐང་གཅིག་བྱིན་ཞིང་རང་གིས་གཅིག་འཐེན་བཞིན་པར “དོ་དགོང་འདི་ནས་
འཇོག” ཅེས་སྒོར་བུད་པ་རེད།
དེའི་ཕྱི་ཉིན། དགུང་ཉི་མའི་གསེར་ཞྭ་རི་རྩེར་གྱོན་དུས། ཀྲང་ཀྲུའུ་རིན།
སྐར་དོན། ལོ་ཙཱ་བ་སོགས་རྟ་བ་སྐོར་ཞིག་གིས། དར་ལུང་རུ་ཆེན་གྱི་ཕྱོགས་སུ་
རྫུན་སུས་ལོན་བྱེད་བཞིན་པར་ཤར་མར་སོང་། དེ་ཚོ་རུ་མཐར་སླེབས་ཚེ། ཧྲེ་
ཡོན་ཚོས་རང་རང་གི་སྒོ་ཁྱིའི་རྐེ་རུ་ཐག་པ་བསྐོན་ནས་བཏགས་བསྡད་ཡོད།
རུ་ཆེན་ཡོངས་ཀྱི་ཧྲེ་ཡོན་ཀུན་དེ་རིང་ཚོགས་འདུ་གལ་ཆེན་ཞིག་ཡོད་
ཅེས་སྔར་ནས་བསྡུས་ཡོད་པས། ཀྲང་ཀྲུའུ་རིན་གྱིས་སྐད་ཆ་བཤད་ནས་ཅུང་
ཙམ་འགོར་དུས། ཧྲེ་ཡོན་ཚོར་ཉན་འདོད་མེད་དེ། ནང་ན་ཉན་མི་དང་ཕྱི་ན་
* 143



འབྲོང་ཐུག་ཐང་། རྒྱུ
འདུག་མི་གཉིས་ལ་མང་ཉུང་བྱེད་པར་ཁོའི་གཏམ་རྔ་རྫོགས་ཚེ། ལོ་ཙཱ་བས་
དེ་བོད་སྐད་དུ་བསྒྱུར་བའི་རྗེས་སུ། དེ་རིང་གཅིག་སྒོས་སུ་འབྲི་བཟའ་གསོན་
ངོགས་ན་ཡོད་མེད་དང་། གཉིས་སྒོས་སུ་གལ་ཏེ་མེད་པའི་དབང་དུ་བཏང་ན་
ལག་དམར་སུ་ཡིན་ནམ། དེའི་སྐོར་ནས་འདི་ཡོད་ཚང་མས་རང་རང་གི་ལྟ་ཚུལ་
ཞིག་ཤོད་ཅིག་ཅེས་ལོ་ཙཱ་བས་བཀོད་པ་བཞག ཧྲེ་ཡོན་ཚོ་ཆུ་ཚོད་གསུམ་གྱི་རིང་
དུ་ཚོགས་ནའང་། སྐར་ཚེ། རྩེ་བཟའ་གཉིས་ཀས་ཁ་སུས་སྔ་བྱས་ནས། ད་ལྟ་ས་
ལ་འཐབ། གནམ་ལ་འཐབ། གྲལ་རིམ་དགྲ་བོར་འཐབ་སྟེ་ཏ་ཀྲེར་སློབ་དགོས་
ཕྱིར། ང་ཚོ་ལ་ཤཱཀྱ་ཐུབ་པ་ཕེབས་ཀྱང་ཞུ་མི་ཕུད། གླང་ཆེན་སྨྱོན་པ་ཡོང་རུང་
ལམ་མི་བཟུར་བའི་གསར་བརྗེའི་སྙིང་སྟོབས་ཡོད་ཅེས་པའམ། ཡང་ན། གང་
ལྟར་ཀྱང་གོང་གི་མགོ་འདྲེན་དང་ལས་བྱེད་པ་གྲལ་རིམ་དགྲ་བོའི་གཡོ་འོག་
ཏུ་མ་ལྷུང་ན། ང་ཚོས་གསར་བརྗེའི་བྱ་བ་སྒྲུབ་སླ་ཞེས་འར་བཤད་འོར་བཤད་
བྱེད་པ་ལས། མི་སེར་བྱིངས་ནས་དེ་རེད་འདི་རེད་ཀྱི་ཁ་གྲག་མི་མེད་པས། ལོ་
ཙཱ་བས “ཁ་མི་གྲག་པ་ནི་སྐྱོན་ཞིག་ཡིན། རྩྭ་མི་ཟ་བ་ནི་ནད་ཅིག་ཡིན། དེ་རིང་
ཚོགས་མཚམས་འདིར་ཞོག་དང་རྗེས་སུ་ལྟ” ཞེས་པ་ལ། ཀྲང་ཀྲུའུ་རིན་གྱིས་
རེད་སྙམ་སྟེ་ད་གཟོད་ཧྲེ་ཡོན་གྱི་ཚོགས་འདུ་གྲོལ་ཐུབ་སོང་།
དེ་ནས་ཀྲང་ཀྲུའུ་རིན་གྱིས་སྐར་དོན་དང་ལོ་ཙཱ་བ་ཁྲིད་དེ་ལྡོམ་པོ་སྐྱིད་
ཀྱི་ཁྱིམ་དུ་སོང་། ལྡོམ་པོ་སྐྱིད་ཀྱི་ནད་ཇེ་ཐུར་གྱུར་ནས། སྟོད་ན་ཚ་བ་མེ་ལྟར་
འབར་ཞིང་། སྨད་ན་གྲང་བ་ཆུ་ལྟར་རྒྱས། གདོང་ན་ཐལ་བ་འཕྱུར། མགོ་ན་
རླངས་པ་ཡོང་བཞིན་ཉལ་སར་འབྱར་ཡོད་ཀྱང་རུང་། ཁོ་མོས་ཀྲང་ཀྲུའུ་རིན་
སླེབས་པ་མཐོང་ཚེ་ངུ་འབོད་ཅིག་དང་ལྷན་དུ “ཀྲང་ཀྲུའུ་རིན་ལགས། ད་ཚོད་
མི་ལ་ལས་འབྲི་བཟའ་ངས་བསད་ཅེས་ཕ་ཤ་མའི་མགོར་འཇོག་གིན་ཡོད་མོད།
༄༅ 149



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཡིན་ནའང་། མི་ཤེས་རྒྱུ་དཔྱོད་གསུམ་ཅན་ཞིག་གིས་བལྟས་ན། ཨ་ནེས་ཚ་མོ་
མི་གསོད་པ་ལོས་ཤེས་དང་། དཔོན་ངན་ན་རུ་སྡེ་འུར་ལ་བསྐུར་ཟེར་བ་ལྟར་
མི་བྱེད་པར། ཁྱེད་ཀྱིས་སེམས་ཐག་ཅིག་ཆོད་ན………..” ཞེས་ཚིག་རྔ་མི་སྐྱོང་
བར་ཅེར་འདུག་པ་ལ། ཀྲང་ཀྲུའུ་རིན་གྱིས་ངག་འཇམ་ལ་དོན་ཟབ་མོའི་ངང་
ནས “བློ་མཐུན་མ། གསར་བརྗེའི་བྱ་བ་སྒྲུབ་ན་དཀའ་ཁག་ལོས་ཡོད། ཡོད་རུང་
དེ་དག་ཁྱད་དུ་གསོད་ཐུབ་ན་ད་གཟོད་བློ་མཐུན་བཟང་བོ་རེད། ལེ་ལོ་ཅན་དང་
སྡར་མའི་ལྟ་ཚུལ་ཡོད་མི་ཉན་པར། ས་ལ་འཐབ། གནམ་ལ་འཐབ། གྲལ་རིམ་
དགྲ་བོར་འཐབ་ཕོད་དགོས” ཞེས་ཁོ་མོ་ལ་གོ་བསྐོན་སློབ་གསོ་དང་། ནད་ལ་
ཕན་པའི་སྨན་ཅི་དགོས་ཀུང་ཧྲེས་སྒྲུབ་ཅེས་སེམས་གསོ་བྱས་མཐར། རུ་ཆེན་
གྱི་སྣེ་ལེན་ཁང་དུ་ཡོང་ནས་ཤ་ཐུད་ཇ་ཆང་བཟའ་བཏུང་ལ་ལོངས་སྤྱོད་པའི་
སྐབས་སུ། ཀྲང་ཀྲུའུ་རིན་ནས “གནས་ཚུལ་ལ་བལྟས་ན། ང་ཚོ་འདིར་ཡོང་
ནས་ཉུང་མཐར་ཡང་ཟླ་བ་གཅིག་མ་འགོར་ན་གནད་དོན་ཐག་མི་ཆོད་” ཅེས་
སྨྲས། ཕྱི་དྲོ་རླུང་དམར་མ་གཡུགས་གོང་དུ་ཁོ་ཚོ་སླར་ཡང་ཀུང་ཧྲེའི་ནང་དུ་རྟ་
འདོ་བའི་གོམ་ལག་འགྲན་བཞིན་སོང་ངོ་། །
སྐར་དོན་ནུབ་ཇ་འཐུང་དུ་སོང་སྟེ་ཕྱིར་ཤག་ཏུ་ཡོང་དུས་ལོ་ཙཱ་བའི་ནང་
དུ་སོང་ནས། དུ་བ་འཐེན་ཞིང་ཇ་འཐུང་ཞོར་དུ “ད་རེབ་ཀྱི་བྱ་བ་འདི་ལ་ལེགས་
ཉེས་ཅི་མཆིས” ཞེས་དྲིས་པར། “ངས་ལོ་ཙཱ་བ་བྱེད་པ། ལམ་འཁྲིད་པ་ཁྱི་ངོ་
ལེན་པ་གསུམ་ལས་ལེགས་ཉེས་བླང་དོར་ལ་ནི་མྱོང་ཆ་མེད” ཅེས་རྩེ་མཚར་
བཤད་ནས་ཁ་དཀྲུག་པ་རེད། མཚན་མོ་དེར་རླུང་དང་བསེར་བུ་མི་ལྡང་བར།
བཅོ་ལྔའི་ཉ་གང་ཟླ་བ་མཁའ་དབྱིངས་སུ་འཕགས་ཤིང་། མི་འཇམ་ཁྱི་འཇམ་
ཡིན་པའི་ཆུ་ཚོད་བཅུ་ཙམ་ཟིན་པའི་ཚེ་ན། གློ་བུར་དུ་ཀུང་ཧྲེའི་སློབ་ཆུང་གི་ཇ་
* 152 ཉྩ་



འབྲོང་སྟག་ཐང་། རྒྱུ
མ་དངངས་བཞིན་དུ་སློག་པ་ཞིག་ཁུར་ཡོང་ནས “སྔོན་ཙམ་འདིར་ང་ཚོའི་ནང་
དུ་མི་ཞིག་གིས་འདི་ཅལ་སེ་གཡུགས། ང་ཚོས་ཁ་ཕྱེ་ཚེ་མོ་སློག་ཁྲག་ཅན་འདི་
འདྲ་ཞིག་རེད” ཅེས་ཀུང་ཧྲེ་ལ་ཡར་ཞུ་ཕུལ་བ་རེད།།
་ ཀྲང་ཀྲུའུ་རིན་གྱིས་འཕྲལ་མ་མྱུར་དུ་ལོ་ཙཱ་བ་སོགས་ལས་བྱེད་པ་སྐོར་
ཞིག་ཁྲིད་དེ། མི་ངན(རིགས་བཞི)ཀུན་འདུག་སའི་ཁང་བར་བརྒྱུགས་ནས་ཚང་
རྩིས་བྱས་ཚེ། ཞྭ་ཅན་ཁྲོ་སྣ་ཞེས་པ་མེད་པ་རེད། དེ་གར་སོང་གི་ཚད་གཅོད་དུས།
འདུག་རོགས་ཚོས་རུབ་ཁར་ཡོད་མེད་དེ་ནས་གར་སོང་མ་ཤེས་ཟེར། དེ་ནས་
ལས་བྱེད་པ་རྣམས་ལ་རྒྱུག་ལུང་རྒྱུག་བྱས་ནས་བཙལ་དུས། ཁྲོ་སྣ་ཐང་སྟོང་ཞིག་
ནས་ཧལ་ལེ་ཧལ་ལེ་འདུར་ཡོང་གིན་ཡོད་པ་དང་ཕྲད་དེ་བཟུང་བ་རེད།
གཞན་ཡང་། སྐར་དོན་གྱིས་ཀྱང་དེ་མ་ཐག་ཏུ་ལས་བྱེད་པ་གཉིས་ཁྲིད་
དེ་དར་ལུང་གི་ཕྱོགས་སུ་བསྐྱོད་པར། ལམ་དུ་སྣ་འདེད་ཅིག (ཁལ་མ་འདེད་མི)
གིས “གད་སྐྱའི་འཕྲང་སྣེ་ནས་བུ་མོ་རྟ་ཞོན་ཞིག་སྡུན་དུ་སོང་། མི་རིང་བ་ན་
གསར་བུ་རྟ་ཞོན་ཞིག་ཚུར་ཡོང་བ་མཐོང” ཞེས་བཤད་པས། ཁོ་ཚོས་དེའི་རྗེས་
སུ་ར་མདའ་བྱས་ཏེ་དར་ལུང་གི་ལྡོམ་པོ་སྐྱིད་ཀྱི་སྒོ་རྩར་སླེབས་དུས་སྐྱེད་རྩ་
ན་ཉལ་འདུག “ཁྱོད་གང་ལ་སོང” ཞེས་སྐར་དོན་གྱིས་དྲིས་ནའང་། ཁོ་མོས་
འགྲམ་པ་འཕྲུག་ཞོར་དུ “ང་ན་ནས་མགོ་མི་འཁྱོག་པར་ཡོད་དུས་འགྲོ་ག་ལ་
ཐུབ། འདིའི་སྔོན་དུ་མི་ཞིག་གིས་ངའི་སྒོ་རུ་རྡོ་བརྒྱབ་པ་དེ་ཁྱེད་ཡིན་ནམ” ཞེས་
ཉལ་སྒྲོམ་ནང་ནས་ཕར་འཁོར་ཚུར་ལོག་བྱེད་བཞིན་པར་འདུག དེ་ཙམ་ན་ཀྲང་
ཀྲུའུ་རིན་དག་ཀྱང་དར་ལུང་དུ་སླེབས་ཏེ། ཁྱི་ཁ་འུར་ཞིང་ཡུལ་དམག་ཚོས་ཡར་
རྒྱུག་མར་རྒྱུག་གི་རྡོག་སྒྲས། མི་སེར་ཚོ་མལ་ལས་དཀྲོགས་པ་རེད།
དེ་ཡི་དུས་སུ་ཡུལ་དམག་གཅིག་གིས་སྐྱེ་སྟོང་ཞིག་ཁྱེར་ཡོང་ནས “གསུར་
༄༅ 151



༩ ཀྲུང་གོའི་བོད་ཀྱི་དེང་རབས་འཚོལ་རིག་གཅེས་བཏུས།
བཟའི་ཨ་ནེའི་ཁང་ཀླད་ན་སྐྱེ་སྟོང་འདི་འཕངས་ཡོད་པར་མ་ཟད། དོ་དགོང་
ཕོ་གསར་སྐ་རགས་མཐོ་བཅིངས་བྱས་ཡོད་པ་ཞིག་ཀྱང་། འདི་བའི་སྒོ་ནང་ན་
ལངས་བསྡད་ཡོད་པ་མཐོང” ཞེས་ཀྲུའུ་རིན་ལ་སྙན་སྒྲོན་ཞུས། ཀྲང་ཀྲུའུ་རིན་
གྱིས “དེ་ཚང་གི་མི་བོས་ལ་སྐྱེ་འདིའི་རྒྱུ་མཚན་དྲིས་ཤིག” ཅེས་བཀའ་བབས་
པ་ལྟར། ཡུལ་དམག་དེས་གསུར་བཟའི་ཨ་ནེ་གཞུང་ཁང་དུ་དེད་ཡོང་ནས་རྒྱུས་
བླངས་དུས། རྒན་མོས “སྐྱེ་འདི་ངའི་ཡིན། ཅི་རེད” ཅེས་འར་ཟེར་འོར་ཟེར་
བྱས་པ་ལ། འབྲི་བཟའི་ཨ་ནེ་ན་རེ། “སྐྱེ་ནག་པོ་ཤམ་ཐབས་ཀྱི་ལྷན་པ་ཅན་འདི་
ལྡོམ་པོ་སྐྱིད་ཀྱི་རེད། དེ་ཨེ་བདེན་རུ་ཁ་ཁྱིམ་མཚེས་ཀུན་ལ་གསལ་ ཞེས་མངོན་
གདམ་དུ་བུད་ཀྱང་། རུ་ཁ་ཁྱིམ་མཚེས་ཚོས་ཅི་ཡང་སྨྲ་མི་ནུས་པར་ངོ་རུ་ལྟ་རེས་
བྱེད་བཞིན་ཧད་འདུག་པ་རེད། ནམ་ལངས་དུས་སྐར་དོན་སོང་ནས་ལྡོམ་པོ་སྐྱིད་
ཀྱི་ཨ་ནེ་ཚང་གི་ཁང་བའི་ཕྱི་ཁྱིམ་ལ་ཞིབ་མོར་ལྟ་དུས། གྱང་གི་སྲིབ་ཀྱི་ཁ་བའི་
ནང་ན་རྐང་རྗེས་གསུམ་གསལ་བོར་དོད་འདུག རྗེས་དེ་དང་གསུར་བཟའ་ལྡོམ་
པོ་སྐྱིད་ཀྱི་གྱང་རྟིང་ན་ཡོད་པའི་རྗེས་གཉིས་ནི། ཨ་ན་མ་ན། ཁེབ་གཅིག་གི་
དཔར་ཡིན་པ་མཐོང་། དེ་ཙ་ན། ཀྲང་ཀྲུའུ་རིན་གྱིས་སྐར་དོན་བོས་ཡོང་སྟེ། “ངས་
དོ་དགོང་མི་ངན་གནོང་ཅན་ཞིག་ཟིན་ཡོད། ཁྱེད་ཀྱིས་ཅི་ཟིན་ཡོད་དམ” ཞེས་
ཚིག་འཇམ་རུང་དོན་རྩུབ་པའི་གཏམ་བུད་པ་ལ། “ཀྲང་ཀྲུའུ་རིན་ལགས།
ཁྱེད་སྨུག་ལ་ལུང་ནང་ནས་མགོ་མ་འཁོར་དང་། ས་ཕྱར་ན་རྡོ་བ་ལྷང་ལ་འབུད་
སྲིད” ཅེས་ལན་ལྡོན།
དེ་ནས་གསུར་བཟའི་ཨ་ནེ་ལ་ཡང་བསྐྱར་སྐར་དོན་གྱིས་འཇམ་འདྲི་
བྱས་དུས། “སྐྱེ་འདི་ལྡོམ་པོ་སྐྱིད་ཀྱིས་ང་ལ་བཅོལ་དུས། ནང་ན་ཁོ་མོའི་མ་རྒན་
གྱི་ལྷ་སྐལ་ཆོས་སྐལ་བསྡུས་འདུག འདི་ཁྱེད་ཁའི་སྦངས་ཁང་ནང་དུ་འཇོག་པ་
@ 152 རྒྱུ



འབྲོང་སྟག་ཐང་
། རྒྱུ
ལས་གཞན་ལ་སྟོན་པ་དང་བཤད་མི་ཉན་ཟེར། དེའི་རྐྱེན་གྱིས་ངས་དྲང་མོར་མ་
བཤད” ཅེས་དྲང་གཏམ་བཤད། སྐར་དོན་དང་ཀྲང་ཀྲུའུ་རིན་གཉིས་འཕྲལ་མ་
མྱུར་དུ་ལྡོམ་པོ་སྐྱིད་ཀྱི་ཁྱིམ་ལ་བརྒྱུགས་ནས་བལྟས་དུས། རས་ཁུ་ལིང་གི་ཕོ་ལཱ་
ཞིག་དང་བོད་ལྷམ་ཕྱིང་མཐིལ་ཅན་ཞིག་ཁོ་མོའི་ཉལ་སྒྲོམ་གྱི་སྔས་མགོའི་འོག་
ན་མནན་ཡོད་པ་མཐོང་། ལྷམ་དེ་དང་ཨ་ནེའི་གྱང་རྟིང་གི་རྐང་རྗེས། མོ་རང་གི་
གྱང་རྟིང་གི་རྐང་རྗེས་དང་ཚད་དུས་ཇི་མ་ཇི་བཞིན་ཡིན་པར་མ་ཟད། ད་རུང་
ལྭ་བའི་སྟེང་དུ་ས་དམར་དང་ལྷམ་གྱི་མཐིལ་ན་ས་སེར་འགོས་ཤིང་ཁ་བ་ཡང་
འབྱར་འདུག དེ་ཡི་ཚེ་ན་ད་གཟོད་ཀྲང་ཀྲུའུ་རིན་ཞེ་རྒོད་གཏིང་ནས་འཁྲུགས་
ཡོང་སྟབས། ཕུ་རུང་རྗེ་ཞོར་དུ་དཀུམ་མདའི(མེ་མདའ་ཐུང་བ)ཁོག་ཏུ་མདའ་
ཞིག་བརྫངས་ཏེ “ཨ་ཁ་ཁ། ཟོག་གི་ཁྲ་ཁྲ་ཕྱི། མིའི་ཁྲ་ཁྲ་ནང” ཞེས་ཀི་ར་ཧོ་ར་
བྱེད་བཞིན་དུ་ཁྲུས་བྱེའུ་འཛིན་པ་ལྟར་གསུར་བཟའ་ལྡོམ་པོ་སྐྱིད་ཉལ་སྒྲོམ་ནང་
ནས་སྒོ་རུ་དྲུད་ཡོང་བ་རེད།
དེའི་མཚམས་སུ། དར་ལུང་རུ་ཆེན་གྱི་སྐྱེས་ཕོ་མོ། ཁ་རྒན་གཞོན་མེད་
པར་ཕྱོགས་དེར་འདུས་ནས་ལྟད་མོར་ལྟ་ཞིང་། འབྲི་བཟའི་ཨ་ནེའི་མཆུ་ནས་
ལྦུ་བ་འཕྱུར་བཞིན་ཀྲང་ཀྲུའུ་རིན་གྱི་བཞིན་ལ་མཛུབ་མོ་བཙུགས་ཏེ། “ཀྲང་
ཀྲུའུ་རིན་ལགས། མཐོ་དམན་གནམ་ས་ལྟ་བུ་ཞིག་ཡོད་རུང་། རྒྱུ་འབྲས་རྒྱ་ལམ་
འདྲ་བ་ཞིག་ཡོད་ཟེར་བ་དེ་གོ་ཨེ་མྱོང་། མི་མང་གི་ཚིག་བདེན་ནམ། ཡང་ན་མི་
མགོ་གསོན་བཏོག་བྱེད་མཁན་བདུད་མོ་འདིའི་རྫུན་གཏམ་བདེན” ཞེས་དྲིས་
པ་ལ། ཀྲུའུ་རིན་གྱི་ངོ་དམར་པོར་འགྱུར་བཞིན “ག་མོ་ཤ་ནོ་དེན། (རྒན་མོས་
བཤད་པ་བདེན》 ངའ་གྱོན་ཆ་མང་མང་ཡོ་གུ(ང་ལ་སྐྱོན་ཆ་མང་བོ་ཡོད།” ཞེས་
བོད་སྐད་ཀྱིས་ལན་བྱིན། དེ་ནས་སྐར་དོན་གྱིས “གཡང་སྡེ་པོ། ད་ནི་ལེ་བདའ་
རྒྱུ 153 w



ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས།
མ་བྱེད། སྨུག་ལ་ལུང་ནང་ནས་མགོ་འཁོར་རྒྱུ་དང་། དར་སབ་སོབ་ནང་ནས་
བརླ་གཅོག་རྒྱུ་ཡོད་སྲིད་ཀྱང་། འོབས་སུ་ཐེངས་གཅིག་ལྷུང་ན། བློ་རིག་ཐེངས་
གཅིག་འཕེལ་བའི་དཔེ་རེད” ཟེར་ཏེ། ཁོ་ཚོས་ནང་གི་ལས་བྱེད་པ་གཉིས་དར་
ལུང་དུ་འཇོག་པ་ལས་དེ་བྱིངས་ཀྱིས་གསུར་བཟའ་དེད་ནས་ཀུང་ཧྲེའི་ནང་དུ་
སོང་བའི་ལེའུ་སྟེ་བདུན་པའོ། ། །
ལེའུ་བརྒྱད་པ།
ལྡོམ་པོ་སྐྱིད་ཀུང་ཧྲེའི་ནང་དུ་དེད་ཡོང་བའི་ཉིན་དེའི་ཕྱི་དྲོ་ཆུ་ཚོད་
གསུམ་གྱི་དུས་སུ། ཀྲང་ཀྲུའུ་རིན། སྐར་དོན། སྒྲོན་ཆུང་ལོ་ཙཱ་བ་གསུམ་པོས་
གཞུང་ཤག་ནས་ཁོ་མོ་ལ་འདྲི་གཞུང་བྱེད་མགོ་བཟུང་སྟེ། ལས་བྱེད་པ་ཚོས་གོ་
གྱོན་མཚོན་ཐོགས་ཀྱིས་སྒོའི་ཕྱི་ནང་སྲུང་ཞིང་། ཀྲུའུ་རིན་དང་ལོ་ཙཱ་བ་དག་
གྲལ་མགོར་འགྱིང་ནས་ངོ་གནག ལྡོམ་པོ་སྐྱིད་གཤམ་ནས་སར་བསྡད་པ་དང་།
ཁོ་མོའི་མིག་གཉིས་དམར་ལོག་གེ་ཕྱིར་འབུར་ཞིང་མགོ་སྐྲ་གྱེན་དུ་གཟེངས། རོ་
སྟོད་ནས་རླངས་པ་འཕྱུར། དཔུང་ཤ་དང་འགྲམ་ཤ་སོགས་ནས་ཤ་ལྷེབ་ཀྲིག་ཀྲིག་
རྒྱུག་བཞིན་པར་ཁ་རེ་གཉེར་ཚེ། ཡ་མཆེ་གཉིས་ནི་གྲི་ལྟར་ཕྱིར་བརྒྱངས་ཡོང་
བ། རེས་འགའ་སྤྲོ་ཞིང་རེས་འགའ་སྡུག རེས་འགའ་དགོད་ལ་རེས་འགའི་ངུ་
བཞིན་འདི་སྐད་དུ།
“དེ་རིང་ཁྱེད་ཚོས་ང་ཉེས་ཅན་བྱས་ནས་བཟུང་ཡོང་བ་ཡིན་ནམ། ཡང་
ན་སྐྱོན་ཅན་རེད་ཅེས་ཁྲིད་ཡོང་བ་ཡིན། ང་བཟང་རུང་ངན་རུང་དམར་པོའི་
སྲིད་དབང་གི་ཨུ་ཡོན་ཞིག་རེད་མ་གཏོགས། འཁྱམ་པོ་ལྡོམ་པོ་ཞིག་མ་རེད། སྔ་
ག 154 ཞུ



འབྲོང་སྟག་ཐང་། རྒྱུ
དྲོ་རང་མི་རེད་ཅེས་གཅེས། ཕྱི་དྲོ་དགྲ་བོ་རེད་ཅེས་སྡང་བའི་སྔ་ཚིག་མི་རྟག་རི་
བོང་གི་ཡ་ཁ། ཕྱི་ཚིག་མི་རྟག་དྲེད་མོང་གི་ཕྱི་རྟིང་ལྟ་བུ་ཞིག་བྱེད་པ་འདི། ཀུང་
ཧྲེ་གསར་ཨུ་ཁང་གིས་བགྲོས་པ་ཡིན་ནམ། ཡང་ན་མི་ལ་ལས་ངན་སྐུལ་བྱས་པ་
རེད” ཅེས་དྲིས། །
“ནག་ཉེས་ཡོད་དམ་སྐྱོན་ཆ་ཡོད། རང་མི་ཡིན་ནམ་དགྲ་བོ་ཡིན་ཁྱོད་
ཀྱི་ཞེ་ན་ལོས་ཡོད། ད་ནི་སྐྱེ་མོ་འདི་ཁྱོད་ཀྱི་ཨེ་ཡིན་དང་། འདིའི་ནང་ན་ཅི་ཞིག་
ཡོད། དེ་མདང་དགོང་ཁྱོད་ཀྱིས་གང་དུ་བཞག” ཅེས་ཀྲང་ཀྲུའུ་རིན་གྱིས་སྐྱེ་དེ་
སྟོན་བཞིན་དྲིས་མ་ཐག་ཏུ། །
“སྐྱེ་འདི་ངས་ཨ་ནེར་བཅོལ་བ་ཡིན། ནང་ན་ངའི་མ་རྒན་གྱི་ལྷ་སྐལ་ཆོས་
སྐལ་ཡོད། དེ་མདང་དགོང་ང་སོང་ནས་ཕྱིར་ཁྱེར་ཡོང” ཞེས་ལན་བཏབ་ཚེ། ཀྲུའུ་
རིན་གྱི་ཞེ་རུ་སྐྱེ་མོ་གསུར་བཟའི་ཡིན་པ་གསལ་རུང་། ལག་དམར་ཡིན་པར་ཅི་
རུ་ངེས་ཞེས་དགོངས་ནས། ཡུལ་དམག་ཐུན་པ་ལ་ལག་བརྡ་ཞིག་བྱས་ཏེ་གསུར་
བཟའ་དེད་ནས་སྦྱངས་ཁང་ནང་དུ་བཅུག་པ་རེད།
ཤུལ་ནས་ཀྲང་གིས་ཐེ་ཚོམ་སྣ་ཚོགས་ཟ་བཞིན་པར་སྐར་དོན་ལ “སྐྱེ་མོ་
གསུར་བཟའི་ཡིན་ན་ལག་དམར་ཡིན་དགོས་པའི་ངེས་པ་མེད་ཕྱིར། ད་ནི་ཁྱོད་
ལ་ཁོ་མོ་ཐུབ་སྤྱད་ཀྱི་ཚིག་རྩ་ཞིག་འཛིན་རྒྱུ་མེད་ན། འུ་གཉིས་ཀ་འཛིན་ཟེར་
ན་ལག་པ། ཕུད་ཟེར་ན་དཀར་ཡོལ་ཡིན་པའི་གནས་སུ་བསྐྱལ་ཡོད་པ་འདི་འདྲ་
རེད། གལ་ཏེ་ཁོ་ཐུབ་པའི་ཚིག་ཅིག་ཁྱེད་ལ་མེད་ན། དེ་རིང་ཁོ་མོ་ཕྱིར་མངགས་
ཏེ་རྗེས་སུ་རིམ་གྱིས་བརྟགས་ན་ལེགས་སྙམ” ཞེས་བགྲོས་པ་ལ། །
“ཀྲང་ཀྲུའུ་རིན་ལགས། ད་ནི་རྐུན་མར་དཔའ་དར་དང་། སྤྱང་ཁུར་
ཚེ་ཐར་འཕེན་ཅི་ལ་རུང་། དེ་མི་རུང་རྩ་བ་འདི་འདྲ་མཆིས། ཁྱེད་ཀྱིས་ལྟོས་
ཉྩ
65 རྒྱུ



ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
དང༌། རས་ལཱ་འདིའི་སྟེང་ན་ས་དམར་འགོས་ཡོད་པ་འདི་རོ་སློག་སློབ་གྲྭའི་
ཇ་མའི་ར་བར་འཕེན་སྐབས་གྱང་ངོར་འབྱར་བའི་རྟགས་རེད། ལྷམ་མཐིལ་ན་
ས་སེར་ཞིག་འབྱར་འདུག་པ་ནི། ཇ་མའི་གྱང་རྟིང་ན་ས་སེར་གྱི་ས་བོང་ཞིག་
འདུག་པ་དེའི་སྟེང་དུ་བརྫིས་པའི་རྟགས་རེད། ས་དམར་ས་སེར་ཞིག་ཡོད་ས་
དེ་མིན་ག་ན་ཡོད། མདང་ཚུར་ཡོང་དུས་ཁོ་མོས་སློག་པ་དེ་གྱོན་ནས་ཡོང་ཚོད་
རེད། ངས་སྐྱེ་འདི་ལ་དབྱེ་ན། སྐྱེ་འདིའི་ནང་ན་ལྷ་སྐལ་ཆོས་སྐལ་ཡོད་ཅེས་
པ་ནི་རྫུན་རེད། ངོ་མ་འབྲི་བཟའི་སློག་པ་བསྡུས་ནས་ཨ་ནེར་བཅོལ་ཡོད་ཀྱི་
རེད། དེ་ཅིའི་ཕྱིར་ཞེ་ན། གཅིག་ན་ཨ་ནེ་ཆོས་ལ་དད་པ་ཆེ་བས་ཆོས་ཡིན་ཞེས་
བཤད་བཅོལ་སླ་ཞིང་། གཉིས་ན། ཨ་ནེའི་སྦངས་ཁང་ལ་སྒོ་མེད་པར་མ་ཟད། ཨ་
ནེ་ཁེར་འདུག་ཡིན་པས་ཉམས་ཟ་མི་མེད་ན་ལེན་བདེ་བའི་ཆེད་དང་། གསུམ་
ན། གལ་སྲིད་སློག་པ་དེ་གཞན་གྱིས་རིག་ན་ལག་དམར་ཨ་ནེའི་མགོར་འཇོག་
འདོད་ཡོད་པ་གསལ་བོ་རེད། སློག་པ་དེ་ཁོ་མོས་ཁ་ཉིན་ནུབ་མོ་གཡུག་འདོད་
ཀྱང་རྐྱེན་ཞིག་གི་དབང་གིས་གཡུག་མ་ཐུབ་པ་རེད། ཧ་ལམ་ལོ་ཙཱ་བ་ཁོ་མོ་ལ་
ཐུག་པའི་སྟབས་ཨེ་ཡིན་སྙམ” ཞེས་སྐར་དོན་གྱིས་འབྲི་དེབ་ལག་རྩེར་བསོར་
ཞིང་ཤོག་དུད་རིང་རྔུབ་ཐུང་འཐེན་བྱེད་བཞིན་དུ་དེ་ལྟར་སྨྲས་ཚེ། །
“ནུབ་དེར་ང་ལྡོམ་པོ་སྐྱིད་ལ་ཐུག་མ་མྱོང༌། ཁྱོད་ཀྱིས་གླེང་མ་
འདེབས” ཞེས་ལོ་ཙཱ་བ་ཡར་ལངས་ནས་ཀྲུའུ་རིན་གྱི་ངོར་གཟིལ་འདུག །
“ཁྱོད་ཀྱིས་དཔྱད་པ་ལྟར་ན་ཁོ་མོ་ནི་དེ་འདྲའི་དྲན་འཕྲུལ་ཅན་ཞིག་
ཡིན་མོད། འོ་ན། རོ་སློག་ཁྲག་ཅན་པོ་འདི་ཁ་མཁས་ནི་སྐྱ་ཀ་ཁྲ་མོ། དོན་མི་སུར་
སྒོ་ང་ལམ་འཇོག་གི་དཔེ་ལྟར་ཅིའི་ཕྱིར་ཀུང་ཧྲེའི་ནང་དུ་བསྐྱལ་ཡོང་བ་ཡིན་
ནམ” ཞེས་མུ་མཐུད་དུ་སྐར་དོན་ལ་འདྲི་བ་ལས། ལོ་ཙཱ་བར་ཅི་ཡང་མི་ཟེར་བར་
༣ལ་
g 155



འབྲིང་སྡུག་ཐང་། ཨུ་
ལག་བརྡ་ཞིག་བརྒྱབ་ནས་དེ་སླར་ཨོང་སྟེགས་སྟེང་ལ་འདུག་ཏུ་བཅུག་པ་རེད།
“ང་ཡིས་རྟོག་དཔྱོད་བཏང་ན། གཅིག་ན། ང་དར་ལུང་དུ་སོང་བ་ནས་
བཟུང་ཁོ་མོའི་ཞེ་མ་བདེ་བ་དང་། གཉིས་ན། ཁྱེད་ཀྱིས་ཁོ་མོ་ལ་རྒྱབ་སྐྱོར་བྱས་
པའི་དབང་གིས་སྤོབས་པ་ཇེ་ཆེར་སོང་སྟེ། འབྲི་བཟའི་དོན་རྐྱེན་འདི་ཇེ་རྙོག་ཏུ་
འགྲོ་རྒྱུའི་ཆེད་དུ། སློག་པ་འདི་ཀུང་ཧྲེའི་ནང་ན་བསྡུས་ཡོད་པའི་མི་ངན་རིགས་
བཞིའི་ར་བར་གཡུག་འདོད་མོད། འོན་ཀྱང་ནོར་ནས་སློབ་གྲྭའི་ཇ་མའི་ར་བར་
འཕངས་པ་རེད། ཇ་མ་དང་ཞྭ་ནག་ཅན་གྱི་ཁང་བ་ཁྱིམ་མཚེས་ཡིན་པར་མ་ཟད།
འཕེན་ས་ནི་ར་བ་གཉིས་ཀྱི་བར་རྒྱང་གི་འཛོམ་རེད” ཅེས་ཚིག་ཉུང་ལ་དོན་
ཟབ་པའི་རྟོག་དཔྱོད་བཏང་སྟེ་བཤད་དུས། ཀྲང་ཀྲུའུ་རིན་ན་རེ། “ཁྱེད་ཀྱིས་དེ་
འདྲ་བཤད་ན་ལོས་བདེན་སྙམ་རུང་། ཅི་མི་བདེན་རོ་བདེན་གྱི་དཔེ་རེད། དེ་ཡིན་
ན། མྱུར་དུ་འབྲི་ཚང་ལ་བརྡ་ཐོངས་ལ་སློག་པ་ཡིན་མིན་གསལ་བོ་གྱིས་དང་། ས་
ཕྱར་ན་རྡོ་བ་ལྷང་ལ་འབུད་ཐུབ་ཀྱི་རེད” ཅེས་རང་རང་གི་འབྲི་དེབ་གློ་ཁུག་
ནང་དུ་སྡུད་ཞོར་དུ་གཞུང་ཤག་ནང་ནས་སྒོ་རུ་བུད།
སྐར་དོན་སླར་ཤག་ཏུ་ལོག་སྟེ་ལྕགས་ཐབ་ཀྱི་ནང་དུ་མེ་སྦར་ཞིང་། རྩོམ་
ཁུག་དང་མར་ཟེའུ་བླངས་ནས་རྩམ་པ་རྫི་བཞིན་པའི་སྐབས་སུ། དར་ལུང་གི་
སྐར་ཚེ་བརྒྱུགས་ཡོང་ནས། ངས་ཀྱང་འདྲེ་མོ་དེའི་ཁ་ཆུ་ལྕེ་ཆུ་བལྡགས་ནས་
ནག་ཉེས་སྐྱོན་གསུམ་མང་བོ་བསགས་ཡོད། ཡིན་ནའང་ད་ནི་ཁ་གདངས་ན་
ཁོག་པ་རིག་རྒྱུ། མིག་བཙུམས་ན་གཤིན་རྗེ་མཐོང་རྒྱུ་ཞིག་བྱ་བའི་ཕྱིར། ཁས་
ལེན་དུ་ཡོང་བ་ཡིན་ལགས”ཞེས་གདམ་ཡིག་ཅིག་ཅོག་ཙེའི་སྟེང་དུ་བཞག་སྟེ།
མགོ་སྒུར་ནས་ཕྱི་ནུར་བྱེད་བཞིན་སྒོར་བུད། རྩམ་པ་ཟོས་ཚར་རྗེས་སྐར་དོན་
གྱིས་ཡི་གེ་དེའི་ཁ་ཕྱེ་ནས་ལྟ་དུས་འདི་ལྟར་བྲིས་ཡོད་དེ།
757 ཉྩ



༧
ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས།
མངོན་གདམ་བྱེད་པའི་ཡི་གེ་
གསུར་བཟའ་ལྡོམ་པོ་སྐྱིད་ཀྱིས་བདག་ལ་རྒྱུན་དུ་ངན་བསླབས་ཏེ། མི་རུ་དགུ་
འཁོན་བྱ་རུ་བཅུག་པའི་དོན་དག་འདི་དག་མཆིས།
དང་པོ། འབྲི་བཟའ་བོར་ནས་ལྕགས་འབྲི་གཉིས་ལ་ཁ་མཆུ་འབུད་ཉིན། གསུར་
བཟས་བདག་ལ་འབྲི་དཀོམ་ནི་གཉེན་ཁྲིམས་དང་འགལ་ཞེས་དཀྲུགས་ཤིང་རྒྱོབ་ལ་ནང་
དམེ་ཕུད་ཨེ་ཐུབ་ལྟོས་ཟེར་མྱོང་།
གཉིས་པ། ཤིང་བཟོ་རབ་གསལ་དང་ལུག་རྫི་སྐར་ཆུང་གཉིས་ནི་ཀུང་ཧྲེས་འབྲི་
བཟའི་ལག་དམར་རེད་ཟེར། ང་ཚོས་དེ་གཉིས་ཀ་ཟུངས་ལ་གཅར་རྡུང་བསྐོར་གསུམ་གྱིས་
ཞེས་ཁོ་མོས་བཀོད་པ་ལྟར་ང་ཚོས་བཟུང་བ་ཡིན་པ་ལས། ང་ཚོས་དེ་གཉིས་ལ་ནག་ཉེས་
ཅི་ཡོད་མི་ཤེས།
གསུམ་པ། གསུར་བཟས་ཐུན་མོང་གི་དངུལ་དང་རྒྱུ་ནོར་མང་བོ་ཟོས་ཡོད། ན་
ནིང་། ང་ཚོའི་རུ་ཆེན་གྱི་མཛོ་སུམ་ཅུ་ཧྲན་ཞི་ལ་བཙོངས་མོད། འོན་ཀྱང་མཛོ་རིན་
ཁོ་མོ་རང་གིས་བླངས་ནས། མང་ཚོགས་ལ་ད་ལྟའི་བར་དུ་རིན་མ་འབྱོར་ཞེས་མགོ་
གཡོགས་ཡོད། ངས་ཀྱང་མཛོ་རིན་དེའི་ནང་ནས་སྒོར་སྟོང་གི་སྐལ་བླངས་མྱོང་།
བཞི་པ། རྩེ་བཟའ་དང་ཁོ་མོ་གཉིས་ནི། མངོན་དུ་མི་མཐུན་ཁུལ་བྱེད་ཀྱང་རུང་། ལྐོག་
ཏུ་མི་གཅིག་ཡིན་པ་དང་མཚུངས། གསུར་བཟའི་ལྐོག་གཡོ་ངན་ཇུས་མང་བོ། རྩེ་བཟའ་
ལ་མ་གསལ་བ་མེད། ད་རུང་གཞུང་དོན་དུ་རྔ་བ་དང་ཟི་ལིང་དུ་འགྲོ་དགོས་པར་ཁ་
གཡར་ནས། ཞར་དུ་རྟ་རྒོད་མ་དང་དུད་ནག་གིས་ཚོང་ལོག་བརྒྱབ་མྱོང་།
ལུགས་ཀྱི་སྤྱན་པ་ཆེན་པོའི་ཐུགས་སུ་དེ་དག་འཛིན་པར་མཛོད།
{58 ཉྩ



འབྲོང་ཕྲུག་ཐང་།
སྐར་ཚེ་ནས་ཟླ་ཚེས་ལ་བྲིས་
སྐར་དོན་གྱིས “རྩྭ་ཐང” རྟགས་མའི་ཤོག་དུད་ཅིག་འཐེན་བཞིན་
ཁོང་ཁྲོ་གཏིང་ནས་འབར་ཡོང་བའི་ཚེ་ན། ། གདམ་ཡིག་དེ་འཐེན་སྒམ་ནང་
དུ་བསྡུས་ཤིང་། ཐུན་པའི་ཡུལ་དམག་ལ་ད་ལྟ་ཉིད་དུ་སོང་ལ་དར་ལུང་གི་རྩེ་
བཟའ་ཁྲིད་ཤོག་ཅེས་བཀོད་པ་བཞག དེ་ནས་དགོང་མོ་ཆུ་ཚོད་བཅུ་གཅིག་
ཙམ་ཟིན་ཚེ་རྩེ་བཟའ་སྐར་དོན་གྱི་ཤག་ཏུ་ཁྲིད་ཡོང་དུས། ཁོ་མོའི་གདོང་ན་
ཁྲག་མེད། ཁོག་ན་སྙིང་མེད་པར་འདར་སིག་སིག་སྐུར་འདུག་པ་ལ། “ཨ། ཁོ་
རེ་མ། ཁྱོད་ལ་ནག་ཉེས་པ་དང་སྐྱོན་སྐྲང་བ་ཅི་ཡོད་ཤོད་ཅིག” ཅེས་སྐར་དོན་
གྱིས་ངོ་གནག་ནས་དྲིས། །
“དྲིན་ཅན་པོ། ང་གསུར་བཟའི་ཁར་བརྒྱུགས་ནས་འབྲི་བཟའི་རོ་སྐུང་
རོགས་བྱས་མྱོང་། དེའི་འཕྲོ་ནས་གསུར་བཟས་ཁྱོད་གསོད་ཤོམ་བྱེད་དུས། ཡང་
ངས་གསོད་རོགས་བྱ་བའི་ཁ་ཆད་བྱས་མྱོང” ཞེས་ཁས་བླངས་ཚེ། སྐར་དོན་གྱིས་
འཛུམ་ཆུང་ཞིག་དང་ལྷན་དུ “འོ། ཁྱོད་ཀྱི་མགོ་ན་ཨོཾ་དང་རྔ་མ་ན་ཧཱུཾ་མེད་པའི་
སྐད་ཆ་ལུང་མེད་ཅིག་གིས། འབའ་གསལ་ལམ” ཞེས་འབྲི་དེབ་ཀྱི་ཁ་ཕྱེ་སྟེ་ཞིབ་
ཏུ་དྲིས་པ་ན།
“རུ་ཆེན་གྱི་ཁྱིམ་མི་ཚོགས་ཉིན་དེར། གསུར་བཟའ་གློ་བུར་དུ་སྒོར་
སོང་ནས་ཕྱིར་མ་ཡོང་བས། ང་ཁོ་མོ་འབོད་དུ་སོང་སྟེ་ཁྱིམ་ལ་འཛུལ་བ་ན། གོ་
ཁ་ན་འབྲི་བཟའ་བསད་ཡོད་པར་མ་ཟད། གསུར་བཟས་ང་ཡང་སར་མནན་ཏེ་
གྲི་ཕྱར་ཡོང་། ང་སྐྲག་ནས་ཁོ་མོ་ལ་ཞུ་བ་ཡང་ཡང་བྱས་པས་ཁོ་མོས་ང་ལ་རོ་
སྐུང་རོགས་བྱས་ནས་ཚིག་གཞན་དུ་མི་འཆོར་བའི་དམ་བཅའ་དགོས་ཟེར་བས།
ངས་དེ་ལྟར་དུ་ཤི་བ་མིན་པ་ཁས་བླངས། མ་ཎི་མིན་པ་དོམ་དུ་བླངས། དེ་ནས་ཁོ་
* 159 རྒྱུ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
མོའི་སློག་པ་བརྗེས་ནས་ངེད་གཉིས་མྱུར་དུ་སླར་གཞུང་ནང་གི་ཧྲེ་ཡོན་ཚོགས་
སར་ཡོང་། དེའི་ནུབ་མོ་གསུར་བཟའི་ཐལ་དོང་ནང་ནས་ས་བྲུས་ཏེ་པུར་དེར་
སྦེད་རོགས་བྱས་མྱོང་། དེ་ལས་གཞན། གསུར་བཟོས། སྐར་དོན་གྱིས་ཀྱང་ཙི་གུ་
ཚེ་ཟད་ཀྱིས་བྱི་ལའི་སྡེར་ཁར་སྦྱར་འབྲད་བྱེད་ཀྱིན་ཡོད་པས། དེའི་ཚམ་གྲོད་
ཀྱང་ངས་གཤགས་དགོས་པ་བྱུང་ན། ཁྱོད་ཀྱིས་ང་ལ་རོགས་བྱེད་ཨེ་ཡོད་ཅེས་
པས། ངས་དེ་ཇི་ལྟར་བྱས་ནས་གསོད་ཟེར་དུས། ཁོ་མོས་སྟབས་ཤིག་འགྲིག་ན།
ཡང་དེ་ཁ་ཡག་ལ་བསྐྱིལ་ནས། མགོ་འོག་ཏུ་སྡུད་དགོས་ཞེས་ནའང་། དེའི་སྟེང་
དུ་མ་སོང་བ་འདི་རེད” ཅེས་རྩེ་བཟས་དྲང་མོར་བཤད་དུས།
“ཉེས་ཅན་གཏེ་བོ་ཁྲིམས་ལ་སྦྱོར། རྗེས་འབྲངས་པ་ལ་རྩད་གཅོད་མེད།
མདུང་རྩེ་ཕྱིར་བསྐོར་ན་དཔའ་དར་ཡོད་པ་ནི་ཏང་གི་སྲིད་ཇུས་རེད། ཁྱོད་ནི་ཁོ་
མོ་ཁ་དགུ་འགྲིམ་པའི་དྲེད་མ་ཡིན་པར་རློམ་ནས་ཁྲ་ལོ་རིག་ལོ་མི་དྲན་པར་མགོ་
པང་དུ་བཞག་ན། ཀླད་པའི་འབྲུ་ཚོད་ང་ཚོས་ལོས་ཐིག” ཅེས་སྐར་དོན་གྱིས་
ཁོང་དགོད་ཅིག་བྱེད་བཞིན་པར་གཏམ་ངར་ལ་དོན་ཆེ་བ་དེ་དག་སྨྲས་པས། རྩེ་
བཟས་བདེན་རྒྱུ་རེད་སྙམ་ནས་གཟུགས་གཞི་སར་བབས་ཏེ་མིག་ནས་མཆི་མ་
ཡོང་བ་རེད།
དེའི་ཕྱི་ཉིན་གྱི་སྔ་དྲོ། ཀྲང་ཀྲུའུ་རིན། སྐར་དོན། ལོ་ཙཱ་བ་སོགས་དར་ལུང་
དུ་བརྒྱུགས་ནས་གསུར་བཟའི་ཁྱིམ་གློང་དུས། འབྲི་བཟའི་པུར་ཕལ་དོང་ནང་
དུ་སྦས་ཡོད་པ་ལས་གཞན། གསེར། བྱུ་རུ། དུད་ནག་མདའ་ལ་སོགས་པ་ཡོད་
པའི་ནང་ན་མི་དམངས་ཤོག་སྒོར་ཡང་མི་ཉུང་བ་ཞིག་ཡོད་པ་ནི། ངོ་མ་མང་
ཚོགས་ཀྱི་ངག་ན་ཡོད་པའི་འུག་དམར་གྱི་ཚང་ཟེར་བ་དང་མཚུངས་སོ། །ཁྱད་
པར་དུ་སྒམ་ཞིག་གི་ནང་ན། འགྱིག་ལས་གྲུབ་པའི་ཐོད་སྐམ། མིག་ཁུང་གི་ནང་
% 16O



འབྲོང་ཕྲུག་ཐང་། རྒྱུ
ཀླད་ན་གློག་གི་མེ་རྟ་ཡོད་པ་ཞིག་འདུག་པ་དེ། སྐར་དོན་གྱིས་ལོ་ཙཱ་བར་བྱིན་
ཚེ། ལོ་ཙཱ་བས་ཨ་ཁ་ཁ་ཞེས་ད་གཟོད་དེའི་དགོང་མོའི་འདྲེ་ནི་ཅི་ཡིན་ཡིད་ལ་
བབས་པ་རེད།
དེ་ཡི་དུས་སུ། ཀྲང་ཀྲུའུ་རིན་ན་རེ། “ལྡོམ་པོ་སྐྱིད་ནི་འདི་འདྲ་ཞིག་ཡིན་
པ། དེ་རིང་མ་གཏོགས་ངའི་སེམས་ལའང་ཤར་མ་ཐུབ། ད་ནི་ང་ཚོས། གཅིག་
ན། ལྡོམ་པོ་སྐྱིད་ཀྱི་སྐོར་འདིའི་རྟིང་བ་རྩོད་པ་གླེང་དགོས། གཉིས་ན། དར་ལུང་
གི་མང་ཚོགས་སྐུལ་སློང་བྱས་ཏེ། འདིའི་བྱ་སྤྱོད་ལ་དགག་པ་རྒྱོབ། གསུམ་ན།
འབྲི་དཀོམ་དང་ལྕགས་ཚེ་གཉིས་ལ་གོ་སྐོན་སློབ་གསོ་གྱིས་ལ་གནས་ཚུལ་ངོས་
ཟིན་དུ་ཆུག དེ་ནས་ལྡོམ་པོ་སྐྱིད་ཀྱི་དོན་འདི་རྫོང་སྲུང་སྐྱོབ་པུའུ་ལ་སྙན་ཞུ་
འབུལ” ཞེས་བཀོད་སྒྲིག་འཐེན་ཞིང་། ལས་བྱེད་པ་ཚོས་དེ་ལག་ཏུ་བསྟར་ཆེད་ .
ཕྱོགས་ཕྱོགས་སུ་ཞོགས་སོང་བ་རེད།
སླར་ཡང་། ལྕགས་ཚེ་ཞང་ཚ་གཉིས་ཀས་འབྲི་བཟའི་ལག་དམར་གོ་ནས་
ཁོང་ཁྲོ་མེ་ལྟར་འབར་ཞིང་། འབྲི་དཀོམ་ལ་ལྷག་ཏུ་དུངས་པ་སྐྱེས་པར་མ་ཟད། ཤ་
མ་ཚོས་གོང་དུ་གློ་བས་ཕེར་བརྒྱབ་ཚུལ་དྲན་ན་ངོ་ཚ་དང་འགྱོད་པ་དུས་མཉམ་དུ་
སྐྱེས་པ་རེད། དེ་བཞིན་དགའ་སྡུག་ཟུང་འབྲེལ་གྱི་ཐག་པས་བཅིངས་ཕྱིར་ལྕགས་
ཚེ་ཞང་ཚ་གཉིས་ཀས་རེ་ཞིག་ཏུ་ཅི་བྱ་ངོས་མི་ཟིན་པར་གྱུར་ཀྱང་། མཐར་ཐེ་ཚོམ་
མེད་པར་འབྲི་དཀོམ་ཚང་དུ་འགྲོ་བའི་ལམ་དུ། སྐར་དོན་ཡང་དེར་འགྲོ་བ་དང་
ཕྲད། དེ་ནས་གསུམ་པོ་སོང་དུས་དེ་ཚང་གི་མི་ཀུན་སྙན་དུ་བུད་ནས་རྟ་ཁ་སྲབ་
ལེན་བྱས་རྗེས། སྦྲའི་ཡར་གྲུ་ནས་རིམ་པ་ལྟར་གདན་ཐོག་ཏུ་བསྡད། ལྕགས་ཚེའི་
ཞང་བོས་ཚར་ཞྭ་སྨད་སྟག་ཏུ་སྣུར་བཞིན་སྣ་དུད་ཅིག་བསོར་ནས་ཡར་མར་ལ་
བལྟས་འདུག་ཅིང་། ལྕགས་ཚེས་ཝ་ཞྭ་ཕུད་ནས་གོ་ཁའི་མར་ཟུར་ནས་རྩམ་སྒམ་
༄༅ 16} རྒྱུ



༄༅ དྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས།
ལ་ཁེན་ཏེ། གཟིག་ལྤགས་ཀྱི་གོང་བའི་ཕག་ནས་མིག་གཉིས་ཁྲ་རིལ་རིལ་ས་མིག་
བྱས་འདུག་མོད། སྐར་དོན་གྱིས་ཚར་ནག་གི་སློག་པ་སྲམ་མཐའ་ཅན་དང་། འབུ་
རས་ཀྱི་ཚི་ལེན་ཞིག་གྱོན། བལ་འཇམ་གྱི་སྐེ་དཀྲིས་ཤིག་འཕངས། དཀྲུམ་མདའ་
སོག་ཐག་བྱས་ནས་ཡར་སྐྱེད་ཀྱི་རྩེར་བསྡད་དེ། རུམ་ནས་ཤོག་དུད་ཅིག་བླངས་
ནས་འཐེན་ཞོར་དུ། གསུར་བཟས་བུ་མོ་བརླགས་ཚུལ་དང་། ཀུང་ཧྲེས་དེར་རྩོད་
བཅད་པའི་སྐོར་ཞིབ་ཏུ་བཤད་དེ། འབྲི་དཀོམ་ལ་དེའི་ཐད་ན་རེ་འདོད་ཅི་ཡོད་
དྲིས་པ་ལ། འབྲི་དཀོམ་གྱིས་ཁ་མི་གྲག་པར་རེ་ཞིག་ཚོམ་ནས་ན་རེ། །
“དེ་རིང་། ཁྱེད་ཏང་གི་ལས་བྱེད་པ་དང་ལྕགས་ཚེ་ཞང་ཚ་གཉིས་ཀ་
ཡོང་ནས་འདི་འདྲ་བཤད་ན། ངེད་རྒན་རྒོན་གཉིས་ལ་ཀུང་ཧྲེའི་ཡན་གྱི་གཏམ་
ཞིག་ག་ལ་ཡོད། གུང་ཁྲན་ཏང་གི་འགོ་ཁྲིད་དང་དར་ལུང་གི་མང་ཚོགས་ཀྱི་
དྲིན་མིན་ན། ང་ར་མ་འཕག་ནས་ཀ་བ་སྐྱེལ་མི་ཐུབ་པ་ནི་ང་ཚོས་ཤེས་པ་དེ་
རེད། སྔར་གསུར་བཟའ་འདི་ཀུང་ཧྲེའི་ཨུ་ཡོན་ལ་འཇོག་ཉིན། དགའ་མི་མང་
བོ་མེད་ནའང་། ཁྱེད་ཀུང་ཧྲེས་མང་ཚོགས་མི་དགའ་ན་ལངས་ཕྱོགས་བརྟན་
པའི་རྟགས་རེད་ཅེས་སྐས་མགོར་བསྐྱོན་ཞིང་། རྗེས་སུ་མི་མང་གིས་ཁོ་མོའི་ངན་
མཚང་ཕུད་ནའང་། ཁྱོད་ཀུང་ཧྲེས་དེ་ནི་ཚུར་རྒོལ་ལྡོག་རྩིས་རེད་ཅེས་དཀར་
ནག་གི་གོ་ལྡོག་ནས། ཧྲེ་ཡོན་སྐྱོན་མེད་མང་བོ་། གཡས་ཞ་གཡོན་འཐེང་བྱས་
ཡོད་པ་དེ་རེད། དེ་ལྟར་ཁོ་མོ་ངན་ལང་དུ་བཏང་ནས། མཐར་ཧ་ཅང་མང་ན་ཧམ་
པར་གྱུར་པ་འདི་རེད། ཁྱེད་ཀུང་ཉེས་དེ་དག་གི་ཐད་ནས་སྤྱི་སྡོམ་བྱས་ན། བསླབ་
བྱ་ལེན་རྒྱུ་ཡོད་འདོད” ཅེས་ཡིན་ལུགས་བརྗོད་པས། སྐར་དོན་གྱིས་འབྲི་དེབ་
ཁ་བསུམ་ཞིང་དཀར་ཡོལ་ལག་རྩེར་བསོར་ནས། “རྒྱལ་པོའི་རྒྱལ་ས་མ་བདེ་
ན། སྤྲང་པོའི་ཉལ་ས་མི་བདེ་ཟེར་བ་ནི་གནའ་མིའི་གཏམ་ཡིན་མོད།་འོན་ཀྱང་
གྱི 152 ཉྩ



འབྲིང་སྟག་ཐང་།
ཁ་སང་དེ་རིང་ཡིན་རུང་དེ་ལ་གོ་དོན་ཟབ་མོ་ཡོད། ད་ལྟ་མའོ་ཀྲུའུ་ཞིའི་རྗེས་
འབྲངས་ནས་ལྷོ་འདུལ་བྱང་འཐབ་བྱས་མྱོང་བའི་གསར་བརྗེ་པ་རྒན་རིམ་པས་
ཀྱང་། གསུར་བཟའ་ལྟ་བུའི་ཁ་རྩ་ན་ཤི་དམྱལ་བ་མིག་གིས་མཐོང་གི་ཡོད་པས།
ང་ཚོ་ལྟ་བུའི་མི་སེར་བཤད་ཅི་ལ་དགོས” ཞེས་དཔེ་འདྲེན་ལུང་འདྲེན་བྱས་
ནས་སྐབས་དོན་གནས་ཚུལ་ཅུང་ཙམ་བཤད་རྗེས། ཚི་ལེན་ཡར་དེད་དེ་ལག་
སྐེའི་ཆུ་ཚོད་ལ་ལྟ་ཞོར་དུ ་ད་ང་འགྲོ་རན་རེད” ཅེས་ཡར་ལངས་ཤིང་། རྡོ་
ལྕག་ལག་ཏུ་བླངས་དུས། ལྕགས་ཚེ་ཞང་ཚ་གཉིས་དང་འབྲི་དཀོམ་རྒན་རྒོན་
གཉིས་ཀས་ཁོ་ལ་རྟ་ཁ་ལམ་པ་བྱས། དེ་ནས་འབྲི་དཀོམ་གྱིས་རྟ་ཁྲིད་དེ་འགྲོ་
ཞོར་བཤད་ཞོར་ཆུ་ཚོད་ཕྱེད་ཙམ་བྱས་རྗེས། སྐར་དོན་རྟ་ལ་ཞོན་ཏེ་བྱ་འཕུར་བ་
ལྟར་ཀུང་ཧྲེའི་ཕྱོགས་སུ་བསྐྱོད།
སྐར་དོན་གྱིས་འབྲི་ཚང་གི་འདོད་ཚུལ་རྣམས། ཀྲང་ཀྲུའུ་རིན་ལ་ཞིབ་
ཀྱིས་ཡར་ཞུ་བྱས་རྗེས་སུ། ཀྲུའུ་རིན་གྱིས་ཤོག་དུད་རྐང་གཅིག་སྐར་དོན་གྱི་ལག་
ཏུ་འཇོག་བཞིན། “འབྲི་དཀོམ་གྱིས་མི་རིགས་སྲིད་ཇུས་ཡོད་དགོས། ལས་བྱེད་
པ་རྒན་པོ་ཀུན་བཟང་། རྩ་ཁྲིམས་ཀྱི་མདུན་དུ་མི་ཀུན་འདྲ་མཉམ་ཡིན་དགོས་
ཟེར་ནས། བཟང་སླ་ང་གང་པོ། ངན་ཐོམ་བུ་གང་གིས་སྦགས་འཇོག་པ་རེད་མ་
གཏོགས། སྤྱིར་ན་ཁོ་ནི་མི་གཞུང་དྲང་ཞིག་རེད། ལྡོམ་པོ་སྐྱིད་ཀྱི་ཐད་ན་ང་ཚོར་
ནོར་འཁྲུལ་ཅུང་ཙམ་ཡོད། དེ་ནི་བོད་ཀྱི་མི་ངོ་ཤེས་པ་ལས་མི་ཁོག་མི་ལོན་ཞེས་
པ་ལྟར་བྱུང་བ་རེད། ད་ནངས་རྫོང་སྲུང་སྐྱོབ་པུའུ་ནས་ཁ་པར་ཡོང་སྟེ། སང་ཉིན་
ཁོ་ཚོ་འདིར་ཡོང་རྒྱུ་ཡིན་ཟེར། དེ་ཡིན་ན། ལྡོམ་པོ་སྐྱིད་ཀྱིས་མི་གཅིག་བསད་
ཡོད་ས་ན། གཞན་དག་ཀྱང་བསད་མེད་པའི་ངེས་པ་མེད་མོད་ཀྱི། འོན་ཀྱང་། ད་
ལྟ་ང་ཚོར་ཁོམ་པ་མེད་པས་ཁོ་མོའི་ནག་ཉེས་ཀུན། རྫོང་གི་སྲུང་སྐྱོབ་པུའུ་ལ་
'



ཀྲུང་གོའི་བོད་ཀྱི་དེང་རབས་བོལ་རིག་གཅེས་བཏུས།
སྤྱོད་ཅིག” ཅེས་དེ་སྐད་སྨྲས་པ་ལ། སྐར་དོན་གྱིས་ཀྱང་དེ་ལགས་སོ་ཟེར།
དེ་ནས་ཉིན་ཕྱེད་བཞིའི་རྗེས་སུ། མཚེའུ་དམར་ཀུང་ཧྲེའི་རུ་ཆེན་སོ་སོའི་
སྐྱེས་ཕོ་མོ། ཁ་རྒན་གཞོན་མེད་པར་དེར་འདུས་ཏེ། སྣ་རྟ་སྒ་མ་མང་བོས་ཀུང་
ཧྲེའི་མཐའ་ཁྱབ། ལས་བྱེད་པ་དང་ཡུལ་དམག་གིས་གོ་གྱོན་མཚོན་འདོགས་
བྱས་ཤིང་། ཀུང་ཧྲེའི་ཁོངས་གཏོགས་ཀྱི་ལས་ཁུངས་སོ་སོའི་གྱང་ངོ་ན། མི་གསོད་
ལག་དམར་ཁྲིམས་ལ་སྦྱོར་ཅིག ཤ་ལན་ཤ་དང་ཁྲག་ལན་ཁྲག་གིས་སྐྱིན་དགོས་
ཞེས། རྒྱ་ཡིག་གི་ཡིག་ཤར་མང་བོ་སྦྱར་ཡོད་ལ། ཀུང་ཧྲེའི་ཚོམས་ཆེན་གྱི་སྒོའི་
རས་ཡོལ་སྟེང་དུ། “མི་གསོད་ལག་དམར་ལ་འཐབ་དགག་བྱེད་པའི་ཚོགས་
ཆེན” ཞེས་རྒྱ་ཡིག་གིས་བྲིས་ཡོད་པ་རེད། །
སྔ་དྲོའི་ཆུ་ཚོད་བཅུའི་ཐོག་ཏུ་ཚོགས་ཆེན་གྱི་མགོ་བརྩམས་ཏེ། གསུར་
བཟའ་ལྡོམ་པོ་སྐྱིད་ཀྱི་ནག་ཉེས་སྐྱོན་གསུམ་དེ། རིག་རིག་གི་མིག་རྩ་དང་གོ་
གོའི་རྣ་ཚར་འཇོག་པའི་ཆེད་དུ། དང་པོ་གསུར་བཟའ་མི་དམངས་ཀྱི་སྔོན་དུ་
ཁྲིད་ཡོང་ནས་ནག་ཉེས་ངོས་ལེན་དུ་བཅུག དེ་ནས་རྩེ་བཟའ་མངོན་གདམ་དུ་
ཕུད། མཐའ་མར་སྐར་ཚེས་གསུར་བཟར་དགག་པ་བརྒྱབ་པར་མ་ཟད། འབྲི་
བཟའི་པུར་དང་དུད་ནག་ལ་སོགས་པ་དེར་བཤམས་པའི་ཚེན། དེར་ཡོད་མི་
དམངས་ཀྱིས་ལྟ་བའི་མིག་གིས་མི་བཟོད། བསམ་པའི་ཞིབ་ཀྱིས་མི་ལང་བར་
ཚང་མ་ལྡིར་སེ་ཡར་ལངས་ཏེ། ལ་ལས་དུ་བཤད་བྱེད། འགའ་རེས་ཁྲིམས་གཏམ་
བྱས། རེ་རེས་ད་ལྟ་ཉིད་དུ་འདྲེ་མོ་འདི་སྒྲོལ་དགོས་ཞེས་འུར་སྒྲ་སྒྲོག་པ་རེད།
ཅུང་ཙམ་འགོར་རྗེས་མི་ཀུན་སླར་བསྡད་པའི་དུས་སུ། རྫོང་སྲུང་སྐྱོབ་པུའུ་ནས་
མི་གསོད་ལག་དམར་གསུར་བཟའ་ལྡོམ་པོ་སྐྱིད་འདི། ད་ལྟ་ཁྲིམས་ལ་སྦྱར་བ་
ཡིན་ཞེས་ལག་མགོར་ལྕགས་བརྒྱབ་པའི་ཚེ་ན། ཚོགས་ར་ནས་དེ་དགོས་ཞེས་
24 རྒྱུ



འབྲེང་སྡུག་ཐང་། ཕྱི་
པའི་ཀི་དིར་ཤུབ་དིར་གྱི་ང་རོ་བསྒྲགས་ཤིང་། འབྲི་བཟའི་ཨ་ནེས་ཞྭ་ཕུད་ཞོར་
དུ་ངོའི་སྐྱི་མོས་རིག་རིག་བྱེད་བཞིན། “ཨ་རོག་ཚོ་ལྟོས་དང་། ནག་ཅན་རྒྱལ་
པོས་མི་ཁེབས། སྡུག་ཅན་བླ་མས་མི་དྲོངས་ཟེར་བ་དེ་ཅི་མ་བདེན། རྒྱལ་ཁྲིམས་
གསེར་གྱི་གཉའ་ཤིང་འདི། ཁུར་ན་ཡང་ཞིང་ཕོག་ན་ལྕི་ཞེས་པ་ནི། འདི་འདྲ་
ཞིག་ཡིན་ལོས་དགོས” ཞེས་བཤད་བཞིན་པར་འདུག་པའི་ལེའུ་སྟེ་བརྒྱད་པའོ། །
མཇུག་བྱང་།
དེ་ནས། དར་ལུང་རུ་ཆེན་གྱི་ཤིང་བཟོ་རབ་གསལ་དང་ལུག་རྫི་ཉི་མ་
གཉིས་ཀ་དང་། ཞྭ་ནག་པ་ཁྲི་སྣ་གསུམ་པོ་སྐར་དོན་གྱིས་བོས་ཡོང་ནས་བཟོད་
གསོལ་ཞུས། དུས་བབ་ཀྱི་སྐབས་དོན་དང་ཏང་གི་སྲིད་ཇུས། གྲལ་རིམ་འཐབ་
རྩོད་དང་། ལམ་ཕྱོགས་ཀྱི་འཐབ་རྩོད་ལ་སོགས་པའི་ཕྱོགས་ནས་མང་བོ་བརྗོད་
མཐར། ཤིང་བཟོ་རབ་གསལ་གྱིས “ཁྱོད་ཀྱིས་དེ་ལྟར་བཤད་ན། ངེད་ཅག་གི་
སེམས་ལ་ལོས་འབབ། དེ་ཡང་སྔོན་ཆད་ང་ཚོའི་དམངས་གཙོ་ཧྲེ་གཉེར་དགོས་
པར་དམིགས་ནས། ངེད་གཉིས་ཀས་ཀྱང་མ་བགོས་ཀྱི་ཐུན་མོང་གི་རྒྱུ་ནོར་དེ་མི་
གཅིག་དང་གཉིས་ཀྱི་ཁ་ཁོང་ལྟོ་བཅུད་དུ་སོང་ན་མ་འདོད་པར། གསུར་བཟའི་
སྐྱོན་ལ་མཛུབ་གུ་བཙུགས་ན། ངན་པའི་ཚིག་གིས་བླ་མི་ཕེར། སྐྱིད་པའི་ཁྲག་ནི་
རྡོ་ལ་མི་འགོ་བར། ཐ་ན་ངེད་གཉིས་ཀའི་སྤྱི་དམངས་ཀྱི་དབང་ཆ་ཕྲོགས་ནས།
མི་མང་ནས་སྐེ་ལ་ཐག་པ་འཕངས། མཚན་མོ་བཙོན་ལ་བསྡུས་ཏེ། ཕྱིའི་འབའ་
འབུར་ཐམས་ཅད་ནང་ལ་དེད། ནང་གི་གཤའ་གཞོང་ཐམས་ཅད་ཁྲག་གིས་
བཀང་ནས་མགོ་ཁྲག་ཞྭ་ནང་དང་། རྐང་ཁྲག་ལྷམ་ནང་དུ་མི་ཆུད་པར་གཡས་ཞ་
© 165 རྒྱུ



ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
གཡོན་འཐེང་དུ་གྱུར་པ་འདི་རེད། ངེད་གཉིས་ཀྱིས་སྔོན་ཆད་བཤད་བཤད་པའི་
ནང་ན་མཆི་མ་མ་གཏོགས་ལྷད་ཅིག་ཨེ་ཡོད་ལགས། གསུར་བཟའི་ལས་ལས་
པོའི་ནང་ན་བདེན་པ་སྤུ་ཙམ་ཞིག་ཨེ་ཡོད། དེ་ད་ལྟ་མ་བཤད་ཀྱང་བཤམས་
འདུག་པ་འདི་རེད། དེ་ཡིན་ན་ང་ཚོ་སྤྱི་ཚོགས་རིང་ལུགས་ཀྱི་ལམ་རེད་མ་
གཏོགས། མི་དམངས་ལ་ཡ་ཁ་སྡེབ་དབང་དང་ཡ་ཐོད་འགྱོག་དབང་མེད་པའི་
བཀས་བཀོད་རྒྱུད་འཛིན་གྱི་དུས་མ་རེད་མོད། ད་ལྟ་ཏང་གི་སྲིད་ཇུས་བདེན་
ནམ་རང་གི་སྲིད་ཇུས་བདེན་པར་འཛིན། དེ་རིང་ཡིན་ན། ངེད་གཉིས་ནི་ནག་
རྒྱ་ཁབ་ཙམ་ཞིག་མེད་པར། སྲོག་དམར་པོ་འབེན་ལ་བཞག་མི་ཡིན་ཕྱིར་ང་
གྱོད་པར་བདེན་སྐྱོང་བ་དང་བཤགས་པ་དགོས་པའི་དབང་ཆ་ཡོད། གཉིས་ན།
ཁྱེད་ཀུང་ཧྲེའི་མགོ་འདྲེན་པས་མི་མང་གི་ཁ་བཀག ཨ་མ་དང་འདྲེ་མོའི་གོ་
ནོར་ནས། མི་དམངས་ཀྱི་ཚེ་སྲོག་ལ་གནོད་བསྐྱལ་ཡོད་སྟབས། ངེད་གཉིས་ཀྱི་
དེ་ལ་བཟླུགས(གྱོད་པ་དང་གྱོད་ཡའི་ཚིག་ལ་དག་ཐེར་བྱེད་མཁན)རྒྱག་པའི་
དབང་ཆ་ཡོད། གསུམ་ན། ཏང་གི་སྲིད་ཇུས་དང་རྒྱལ་ཁབ་ཀྱི་རྩ་ཁྲིམས་ལྟར་དུ་
ནག་ཉེས་ལ་ཆད་པ་དང་ཁྱི་རྐུན་ལ་དབྱུག་པ་བྱེད་པར་གཟུ་རྒྱག་པའི་དབང་
ཆ་ཡོད། དེ་ལྟར་བྱས་ན། ངེད་གཉིས་ནི་གྱོད་པ་བཟླུགས་པ། གཟུ་བ་གསུམ་
ཡིན” ཞེས་མིག་མཐའ་ཆུས་བསྐོར་ཡོང་དུས་ན། སྐར་དོན་གྱིས “བློ་མཐུན་
གཉིས་ཀ ཁ་སང་དེ་རིང་ཨ་མ་དང་འདྲེ་མོའི་གོ་ནོར་ནས། མི་ངན་པར་དབང་
ཐོབ་ན་རྩྭ་སྔོན་པོ་མེར་གཏོང་གི་ཡོད་ས་མང་རུང་། ད་ནི་མིག་ཡས་ཞར་བ། རྣ་
ཡས་འོན་པ་གྱིས་དང་། རིམ་གྱིས་རིག་ཡོང་རྒྱུ་ཞིག་ཡོད་རྒྱུ་རེད” ཅེས་སེམས་
ཕུད་ནས་བཤད་ཚེ། ཤིང་བཟོ་དེ་གཉིས་ཀས་ད་ནི་དཔའ་འཐབ་ཚོད་ཐུབ་ན་
རང་སྲོག་བཙན། ཟས་ཟ་ཚོད་ཐུབ་ན་འབྱུང་གཞི་བདེ་འདོད་ནས། ཅི་ཡང་མི་
136



འབྲིང་སྡུག་ཐང་། རྒྱུ
ཟེར་བར་སླར་རང་རུ་ལ་ལོག་
གཞན་ཡང་། འབྲི་བཟའི་པུར་ཡུལ་འདིའི་སྲོལ་ལྟར་ཆུ་གནས་འཕངས་
ནའང་། སྐྱོ་དར(དུར་ཁྲོད་དང་ཆུ་གནས་སུ་འཛུགས་པའི་མ་ཎིའི་དར་ལ་ཟེར)
གྱི་ངོས་ལ་མ་ཎི་སོགས་འབྲི་མ་ཕོད་པར། དང་པོ་ང་ཞེས་བདག་ལ་ཞེན་གྱུར་
ཀྱང་། །བདག་གི་འདི་ཞེས་དངོས་ལ་ཆགས་བསྐྱེད་པའི། །ཟོ་ཆུན་འཕྱན་ལྟར་
རང་དབང་མེད་པ་ཡི། །འགྲོ་བ་སྙིང་རྗེར་གྱུར་གང་དེ་ལ་འདུད། །ཅེས་བྲིས་
སོ། །མི་ལ་ལས་དེ་ལེགས་བཤད་ཅིག་རེད་ཅེས་དང་། འགའ་རེས་ལྕགས་ཚེས་
གང་བྱུང་དུ་བྲིས་པ་རེད་ཟེར་བ་སོགས་ལས། དེ་རྨོངས་དད་རེད་མི་ཆོག་ཟེར་
མི་མ་བྱུང་།
1978ལོའི་དགུན་ཁར་རྨ་རྨེ་འདྲེས་མདོ་ནས་བྲིས།
1981ལོར་ཡང་བསྐྱར་ཞུ་དག་བྱས།
(1982ལོའི《ཟླ་ཟེར》དེབ་དང་པོ་དང་གཉིས་པ་ལས་བདམས་
% 167 རྒྱུ



ཀྲུང་གོའི་བོད་ཀྱི་དེང་རབས་རྗེས་རིག་གཅེས་བཏུས།
ཡང་ཅུན་མེ་ཏོག
བྱམས་པ་ཆོས་འཛོམས།
དངས་གསལ་ཀེ་ལ་ཤ་ཡི་ར་བས་ཁོར་ཡུག་མཛེས་པར་སྤུད་པའི་གངས་
ཅན་གྱི་ལྗོངས་འདུའི་ཡུལ་དབུས། སྔོན་བྱོན་མཁས་དབང་དུ་མའི་བློ་གྲོས་ཀྱི་
སྒྱུ་རྩལ་ཅི་དགར་ངོམ་པའི་བསྟི་གནས། རྒྱ་བལ་བོད་གསུམ་གྱི་མཛའ་གཅུགས་
འབྲེལ་བ་དང་རང་རིགས་ཕ་མེས་ཀྱི་ཤེས་རིག་ལག་རྩལ་མཚོན་པར་བྱེད་པའི་
དཔང་པོ་ཉག་གཅིག་ར་ས་འཕྲུལ་སྣང་གི་གཙུག་ལག་ཁང་ཟུང་དང་། འཛམ་
གླིང་འདིར་གཉིས་སུ་མེད་པའི་རྒྱན་གཅིག་གྲུ་འཛིན་གཉིས་པའི་ཕོ་བྲང་ཆེན་
པོ་པོ་ཏ་ལ། མཁས་གྲུབ་བྱེ་བའི་འབྱུང་གནས་གདན་ས་ཆེན་པོ་སེ་འབྲས་དགེ་
གསུམ་བཅས་ཀུན་གསལ་གྱི་ལམ་ན་རྒྱུ་སྐར་བཀྲ་བ་ལྟར་ཁྲ་ལྷམ་མེར་གནས་
ཤིང་ཡུལ་གྲུ་དཔའ་འབྱོར་མངའ་ཐང་རྒྱས་པ། མི་ཚོགས་སྟུག་པ། ཁྲོམ་ར་འདུ་
འཛི་ཆེ་བ། རྟེན་དང་རྟེན་བཟང་མང་བ། ཕྱོགས་དང་ཕྱོགས་མཚམས་ཀུན་གྱི་
སེར་སྐྱ་མཐའ་དག་ཇི་ལྟར་པདྨའི་ཚལ་ལ་བླ་མ་ར་བཞིན་ཐམས་ཅད་འདུ་བར་
བྱེད་པའི་གནས་ཆོས་འཁོར་དཔལ་གྱི་ལྷ་ས་ཞེས་རྔ་བོ་འཛམ་གླིང་གི་ཁམས་
ཆེན་པོར་ཡོངས་སུ་གྲགས་པའི་གནའ་བོའི་གྲོང་ཁྱེར་འདུ་ལོང་ཆེ་བ་དེའི་
འདབས་རོལ་ན་མ་བཅོས་ལྷུན་གྱིས་གྲུབ་པའི་སྐྱེད་མོས་ཚལ་ཡངས་ཤིང་རྒྱུ་
ཆེ་བ། ནེའི་གསིང་ནེ་ཙོའི་གཤོག་པ་བརྐྱངས་པ་འདྲ་བས་ས་གཞི་མངོན་པར་
༄༅ 168 ཚེ



འབྲོང་ལུག་ཐང་།
ཁེབས་ཤིང་ཚང་ཚིང་ལྗོན་པའི་དབུས་ནས་རབ་སྙན་ཁུ་བྱུག་གི་གསུང་དབྱངས་
དང་དྭངས་བསིལ་འབབ་ཆུའི་སྒྲ་དབྱངས་ལྷང་ལྷང་དུ་སྒྲོག་པར་བྱེད་པ་འཆི་
མེད་ཀྱི་ཡུལ་དེ་ས་གཞིར་འཕོས་སམ་སྙམ་པའི་འཁྲུལ་བ་སྐྱེས་ནུས་པ་ཞིག་
མཆིས་པ་དེའི་ཟུར་ཞིག་ཏུ་མེ་ཏོག་གི་ལྡུམ་ར་ཆེན་པོ་ཞིག་མཆིས་པ་དེ་ན་ཁ་
དོག་གི་བྱེ་བྲག་རྣམ་པར་བཀྲ་བའི་མེ་ཏོག་དྲང་སྲོང་དང་། སེར་ཆེན། སྒྲོལ་མ།
རྒྱ་སེ། གུར་ཀུམ། དབང་འདུས། ཁྲ་ཐིག སྟག་གཟིག རི་བོང་། འབྲུག ཏིང་ཏིང་།
ཡང་ཅུན་སོགས་རབ་ཏུ་བཞད་པ་ལས་ཕྱོགས་ཀུན་ཏུ་དྲི་ཞིམ་ལྷང་ལྷང་དུ་འཐུལ་
བས་རྐང་དྲུག་གཞོན་ནུའི་ཁྱུ་ཚོགས་འཕུར་ལྡིང་བྱེད་ཅིང་། སྐྱེ་རྒུའི་འདྲེན་བྱེད་
ཀྱི་ཡུལ་དུ་དགའ་བ་ཅི་ཡང་སྟེར་བར་བྱེད་པ་ལྷ་ཡུལ་གྱི་དགའ་ཚལ་ཟོལ་ལ་
འགོད་པ་ཞིག་ཡོད་ཙ་ན། ཉེ་བའི་དུས་ཀྱི་ཆར་ཡིད་དུ་འོང་བའི་ལྡུམ་ར་འདིའི་
ནང་དབྱར་དུས་སུ་གསར་དུ་བཞད་པའི་ཡང་ཅུན་མེ་ཏོག་སྙིང་དཀར་ཞིག་
ཡོད་པ་དེ་སྐྱེ་ལུགས་བཟང་ལ་ཁ་དོག་བཀྲ་བ། ཞོགས་པའི་ཉི་གཞོན་གྱི་ཁྲོད་དུ་
མིག་ཟུང་ཧྲིག་ཧྲིག་ཏུ་གཡོ་བཞིན་ཡོད་པ་འདི་ནི་ན་ནིང་གཞེས་ནིང་གྲོང་ཁྱེར་
འདིའི་ཁྱིམ་ཚང་ཞིག་གི་ཁོག་མའི(མེ་ཏོག་བུམ་པ)ནང་དུ་བཏབ་ནས་ཧ་ཅང་
གཅེས་སྤྲས་ཆེན་པོས་ཉིན་མོ་སྒེའུ་ཁུང་གི་ཕྱི་ལ་བཏོན་ཏེ་ཉི་འོད་དང་མཁའ་
རླུང་བཟང་བོས་བསྐྱངས་ཤིང་གཙང་ཆབ་དག་འདྲེན་པར་བྱེད་ཅིང་མཚན་མོ་
སད་དང་གྲང་ངར་བྱུང་གིས་དོགས་ནས་ཁྱིམ་ནང་དུ་བསྡུ་བ་སོགས་དེ་ཉིད་ཁོ་
ན་ཤིན་ཏུ་གཅེས་པར་བསྐྱངས་ཏེ་གར་ཡང་མ་བཏང་། སུ་དང་ཡང་འགྲོག་ཏུ་མ་
བཅུག་སྟབས་ཁ་དོག་མཚར་བའི་ཡང་ཅུན་ཁྱིམ་ཚང་གི་སྟབས་བདེའི་འཚོ་བ་
སྐྱེལ་བར་གོམས་ནས་ཡོད་སྟབས། ད་ལོ་གློ་བུར་དུ་ལྡུམ་རའི་ནང་སླེབས་སྐབས་
སྤྱི་ཚོགས་ལ་ཆ་རྒྱུས་མེད་པའི་ལོ་ཆུང་བྱིས་པ་ཞིག་དང་འདྲ་བར་རང་གི་མིག་
ཚུ 159 རྒྱུ



ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
ལམ་དུ་འཆར་ཚད་ལ་ཡ་མཚན་དང་གསར་བའི་ཚོར་སྣང་སྐྱེས་པ་རེད། ལྷག་
པར་དུ་སྐྱེད་མོས་ཚལ་འདིའི་དཔལ་རབ་ཏུ་བཞད་པའི་ཁོར་ཡུག་ནི་འདི་ལྟ་
བུའི་ཡངས་ཤིང་རྒྱ་ཆེ་བ་དང་ཡིད་དབང་འཕྲོག་པ་ཞིག་ཡིན་པ་མཐོང་སྐབས་
ཁོ་མོས་ཁྱིམ་ཚང་གི་ཕྱི་རོལ་ཏུ་ད་དུང་གནམ་ས་རྒྱ་ཆེན་པོ་དེ་འདྲ་ཞིག་ཡོད་
པ་ད་གཟོད་ཤེས་ཚོར་བྱུང་། ཁོ་མོའང་མེ་ཏོག་གི་བུམ་པའི་ནང་དུ་སྡོད་པ་ལྟར་
རྐང་འཁུམ་ལག་འཁུམ་བྱེད་མི་དགོས་པར་གང་འདོད་དུ་རྩ་བ་རྒྱས་ཆོག་སྟབས་
འདབ་ཆགས་གཟེབ་ལས་ཐར་བ་དང་། རི་དྭགས་རྒྱ་ལས་ཐར་བ་ཅི་འདྲ་བ་དེ་
བཞིན་དུ་ཡིད་ཀྱི་སྤྲོ་དགའ་འགོག་ཏུ་མེད་པར་འཆར་བ་དང་ཆབས་ཅིག་བཞིན་
གྱི་འཛུམ་མདངས་རབ་ཏུ་བྱུང་ནས་དགའ་བའི་གླུ་དང་སྤྲོ་བའི་ཞབས་བྲོ་འཁྲབ་
བཞིན་དུས་འདའ་བར་བྱེད་དོ།།
དེའི་ཚེ་དགུང་སྔོན་ནི་ཆུས་བཀྲུས་པ་ལྟར་ཤིན་ཏུ་དྭངས་ཤིང་ཉིན་བྱེད་
ཀྱི་སྣང་བས་ས་གཞིར་གསེར་འོད་ཆེམ་ཆེམ་འཕྲོ་བའི་ཉིན་མོ་ཞིག་ཡང་ཅུན་
མེ་ཏོག་འདི་དུས་རྒྱུན་ལྟར་སྤྲོ་བ་འཕེལ་བཞིན་དུ་གླུ་དབྱངས་ལེན་བཞིན་ཕར་
ལྟ་ཚུར་ལྟ་ཞིག་བྱས་པས་ཁོ་མོའི་འགྲམ་དུ་གནས་པའི་སེར་ཆེན་དང་། སྒྲོལ་
མ། གུར་ཀུམ་སོགས་ཉིན་གུང་གི་ཚ་ཟེར་འོག་ཏུ་མགོ་བོ་ཅུང་ཟད་དུད་ནས་
ཡོད་པ་མཐོང་སྟེ་སེམས་སུ་དགའ་ལྷང་ལྷང་གི་ཚོར་བ་ཞིག་བྱུང་བ་དང་རང་
ཉིད་ཀྱི་ཁྱིམ་དུ་སྡོད་སྐབས་སྐྱེ་བོ་ཀུན་གྱིས་བསྔགས་བརྗོད་དར་དིར་སྒྲོག་པ་
རྣམས་སེམས་སུ་ལྷང་ལྷང་དུ་ཤར་ནས་ཡངས་ཤིང་རྒྱ་ཆེ་བའི་མེ་ཏོག་ལྡུམ་ར་
འདིའི་ནང་དུའང་ང་ལས་མཛེས་པ་དང་ང་ལས་ཆེ་བ་གཅིག་ཀྱང་མི་འདུག་
སྙམ་དུ་སེམས་ནས་ང་རྒྱལ་གྱི་ཁེངས་པ་ཅི་ཡང་སྐྱེས་པར་གྱུར་ཏེ་ཐོལ་བྱུང་གི་གླུ་
དབྱངོས་འདི་སྐད་བླངས་སོ། །
170 ཀྵ



འབྲིང་སྟག་ཐང་།
སྲིད་ན་མཚར་བའི་གངས་ཅན་བསིལ་ལྗོངས་ཀྱི། །ཕང་བར་གནས་
པའི་སྐྱེད་ཚལ་ལྡུམ་རའི་ནང་། །ཡིད་འཕྲོག་མེ་ཏོག་སྣ་ཚོགས་གྲངས་མང་
ཡང་། །བདག་དང་མཚུངས་པའི་དཔེ་ཟླར་འོས་པ་སུ། །རྒྱུ་སྐར་དབུས་ན་ཐོ་
རེངས་སྐར་ཆེན་དང་། །བྱ་ཕྲན་དབུས་ན་ངང་བའི་རྒྱལ་མོ་བཞིན། །ལྡུམ་རའི་
རྒྱན་གཅིག་ཡང་ཅུན་མཛེས་མ་ངས། །ས་སྟེང་སྐྱེ་རྒུའི་ཡིད་དབང་ཅི་ཡང་
འཕྲོག །དེང་དཔྱིད་དཔལ་བཞད་པའི་ལྡུམ་རའི་ནང་། །སྣ་མི་གཅིག་མེ་ཏོག་
གྲངས་མང་ཡང་། །ངའི་མཚར་སྡུག་འདི་ལ་འགྲན་ནུས་པའི། །དཔེར་འོས་པ་
གཅིག་ཀྱང་ཡོད་རེ་སྐན། །སྐྱིད་ཟེར་ན་ཡང་ཅན་སྐྱིད་ལེ་རེད། །དགའ་ཟེར་ན་
ཡང་ཅུན་དགའ་ལེ་རེད།།
ཅེས་ཁེངས་རློམ་གྱི་གླུ་དབྱངས་བླངས་ཤིང་མགོ་བོ་མཐོན་པོར་བཏེགས་
ནས་མེ་ཏོག་གཞན་རྣམས་མིག་ལམ་དུ་མི་འཇོག་པའི་རྣམ་འགྱུར་ཅི་ཡང་
བསྟན་པ་ན། ཁོ་མོའི་འགྲམ་དུ་གནས་པའི་མེ་ཏོག་སེར་ཆེན་ནི་དེ་བཞིན་མཐོང་
རྒྱ་ཆེ་ལ་བློ་གྲོས་ཀྱི་འཇུག་པ་མཆོག་ཏུ་ཡངས་པ་ཞིག་ཡིན་པས་དེའི་བསམ་པར་
དུས་བཞིའི་གནས་བབ་ཉམས་མྱོང་མི་ཤེས་ལ་མཐོང་རྒྱུ་དང་ཐོས་རྒྱ་ཆུང་བའི་
མེ་ཏོག་གསར་བུ་དེས་རང་བསྟོད་གཞན་སྨད་ཀྱི་ཁ་གཏམ་འདི་འདྲ་བཤད་ན་
དགོས་མེད་ཀླན་ཀ་བྱེད་པ་དོན་མེད་ཕུང་ཀྲོལ་གྱི་རྒྱུ་ཞེས་པའི་དཔེ་ལྟར་སྣུམ་
རའི་ནང་སྔར་དུས་བདེ་ཞི་འཇགས་དང་ཕན་ཚུན་བློ་སེམས་གཅིག་མཐུན་དུ་
གནས་པ་དེ་ལས་ལྡོག་སྟེ་རྩོད་པ་ཅན་དུ་འགྱུར་འོང་། ད་གསོང་བོ་མདའ་ལྟ་བུའི་
གཏམ་གཅིག་བཏང་ནས་ཁོའི་བློ་སྣ་དེ་དབང་པོའི་གཞུ་ལྟ་བུ་ཞིག་ཏུ་འགུག་
དགོས་སྙམ་དུ་བསམས་པའི་མཐར་མགོ་བོ་དལ་བུས་བཏེགས་ཤིང་རིན་ཆེན་ས་
ལེ་སྦྲུམ་གྱི་ཞུན་ཐིགས་ལས་གྲུབ་པ་ལྟ་བུའི་གསེར་འོད་འཕྲོ་བའི་བཞིན་རེས་
g 171 g



ཀྲུང་གོའི་བོད་ཀྱི་དེང་རབས་ཚོཔ་རིག་གཅེས་བཏུས།
ཅུང་ཟད་འཛུམ་པའི་རྣམ་འགྱུར་དང་བཅས་གླུ་ལན་འདི་སྐད་དུ་བླངས་སོ། །
ད་ལོ་ལྡུམ་རར་ཕེབས་པའི། །ན་ཆུང་ཡང་ཙུན་ལྷ་མོ། །རྣ་བ་གཞན་པ་མ་
གཡེང་། །བདག་གི་ཕྱོགས་ལ་གསོན་དང་། །ཁྱེད་ཀྱི་གམ་དུ་གནས་པའི། །མེ་ཏོག་
ཉམ་ཆུང་ང་ལ། །སྐྱེ་རྒུའི་ཡིད་དབང་འཕྲོག་པའི། །མཚར་སྡུག་བཀྲག་མདངས་
མེད་ཀྱང་། །ཟོ་ཆུན་ཁྱུད་མོའི་ལས་དབང་། །བཟློག་ཐབས་མེད་པའི་དབང་
གིས། །ཡངས་པའི་ས་གཞི་འདི་རུ། །སྐྱེ་འཇིག་ལན་མང་བྱས་ཡོད། །གྲང་ངར་
ཆེ་བའི་ཡུལ་དང་། །ཚ་གདུག་ཆེ་བའི་གནས་སོགས། །མ་བརྒྱུད་ས་གཅིག་མི་
འདུག །མཐོང་ཐོས་ཡུལ་དུ་གྱུར་པའི། །རང་རིགས་སྤུན་ཟླའི་གྲངས་འབོར། །མཁའ་
ཡི་སྐར་ཚོགས་བཞིན་དུ། །བགྲངས་ཀྱང་བགྲང་གིས་མི་ལང་། །ཉིན་མོ་བཞད་པའི་
པདྨ། །མཚན་མོ་འབྱེད་པའི་ཀུ་མུད། །ལང་ཚོའི་སྐྱེ་འབྲས་མཚར་མཚར། །ཙན་
དན་དྲི་ངད་ལྡང་ལྡང་། །ཡང་གཅིག་ཚུར་ལ་གསོན་དང་། །ལྡུམ་རའི་ཡང་ཅུན་ལྷ་
མོ། །སྤང་ལྗོངས་གོང་མོ་བཞག་ནས། །བྱ་ནག་མགོ་འཕང་མ་མཐོ། །མཁའ་ཡི་ཉི་
ཟླ་བཞག་ནས། །མེ་འཁྱེར་རང་འོད་མ་ངོམ། །ལྡུམ་ར་གྲུ་བཞིའི་ནང་དུ། །ཀུ་མུད་
པདྨ་མེད་ཀྱང་། །མཛེས་ལ་དྲི་བསུང་ལྡན་པའི། །རྒྱ་སེ་སྒྲོལ་མ་ཡོད་དོ། །ཡང་ཅུན་
ཚོམ་བུ་ཆེ་ཡང་། །དྲི་བསུང་མེད་པ་ཀུན་ཤེས། །རྒྱ་སེ་སྒྲོལ་མ་གཉིས་ལ། །ཡང་ཅུན་
འགྲན་པ་མ་གནང་། །དེ་འདྲ་གསན་པ་ཨེ་བྱུང་། །ན་ཆུང་ཡང་ཅུན་ལྷ་མོ། །ཁྲ་ཆུང་
སྤྱན་གྱིས་གཟིགས་སམ། །ཐུགས་ཀྱི་སྒོ་མོ་ཕྱེས་སམ། །བློ་ཡི་རྒྱུ་ཞིག་བསྐྱེད་
དམ། །ཆུ་ཡི་ཐིགས་པ་གཅིག་གིས། །རྒྱ་མཚོ་གྲུབ་པ་མི་སྲིད། །མེ་ཏོག་སྣ་ཚོགས་
བཞད་པའི། །ཡིད་འོང་ལྡུམ་རའི་དཔལ་ཡོན། །ཡང་ཅུན་གཅིག་པུས་ངོམ་ནས། །
ང་རྒྱལ་རང་མཐོ་ཆེ་བ། །སྦལ་བའི་རྣམ་ཐར་བཞིན་དུ། །བཞད་གད་འཆོར་བའི་
རྒྱུ་རེད། །དོན་མེད་ཁ་ཤོབ་འུད་ཤོབ། །གཞན་བློ་དཀྲུག་པའི་གཞི་མ། །རང་བསྟོད་
ཙྪ 172 ཉྩ



་
འབྲོང་སྟག་ཐང་། ཨུ་
གཞན་སྨོད་བྱེད་པ། །ཁྱོད་དང་ཁ་མཆུའི་གཞི་མ། །སྔོན་ཆད་ལྡུམ་ར་འདི་རུ། །མེ་
ཏོག་རྣམ་གྲངས་མང་ཡང་། །ཕན་ཚུན་ཡིད་སེམས་མཐུན་པ། །རྩ་བ་གཅིག་གི་
ཡལ་ག །མཛའ་བཤེས་བརྩེ་དུངས་ཟབ་པ། །ཕ་མ་གཅིག་གི་བུ་ཕྲུག །མཛའ་
གཅུགས་བློ་གཏད་ཁེལ་བ། །ཡིད་མཐུན་བཟའ་བའི་རྣམ་ཐར། །སྐྱིད་ཀྱི་དབྱར་
དུས་མཉམ་བཞད། །སྡུག་གི་དགུན་དུས་མཉམ་སྐྱེལ། །སྣ་ཚོགས་མེ་ཏོག་ང་ཚོ། །
ཁ་དོག་རོ་བཅུད་ནུས་པ། །མི་མཐུན་ཁྱད་པར་ཡོད་ཀྱང་། །ཕན་ཚུན་གུས་བཀུར་
འདྲ་མཉམ། །སྐྱེད་ཚལ་མཛེས་པའི་རྒྱན་རེད། །ཤ་བ་རྭ་ཅོ་རིང་ཡང་། །གནམ་གྱི་
སྐས་སུ་མི་ཉན། །རི་བོང་སུག་ལག་ཐུང་ཡང་། །ལ་མོ་འདྲ་འདྲ་བརྒྱབ་འོང་། །ཞེས་
པའི་གནའ་བོའི་གླུ་གཞས། །ཁྱེད་ཀྱི་ཐོས་མྱོང་མེད་དམ། །ན་ཆུང་ཡང་ཅུན་ལྷ་མོ། །
མདང་སྐྱེས་ཨ་མའི་བུ་མོ། །སྐྱིད་སྡུག་མཉམ་མྱོང་མེད་པའི། །ཁ་གཏམ་འབྲུག་སྒྲ་
ལྡིར་ལྡིར། །རང་ཚོད་རང་ལ་མེད་པའི། །མཇུག་མ་གནམ་ལ་ཀེར་ཀེར། །མཛེས་
པའི་པདྨ་མ་མཐོང་། །ཞིམ་པའི་པད་ཚྭ་མ་ལོན། །ཀུ་མུད་ཨུ་དུམ་ཝ་རའི། །མིང་
ཙམ་རྣ་བར་མ་སོང་། །ད་དུང་ང་མཛེས་ང་ལྷག །ལྐུགས་པའི་ཨུ་ཚུགས་མིན་ན། །
ཕོ་གསར་ངར་སྐད་རེད་དོ། །གླེན་པའི་གླེན་རྟགས་མིན་ན། །བྱིས་པའི་བསམ་ཚོད་
རེད་དོ། །དེ་འདྲ་གསན་པ་ཨེ་བྱུང་། །མཛེས་ལྡན་ཡང་ཅུན་ལྷ་མོ། །ཐུགས་ཀྱི་སྒོ་
མོ་ཕྱེས་དང་། །བློ་ཡི་རྒྱ་ཞིག་སྐྱེད་དང་། །བསླད་མེད་གསེར་ལས་གྲུབ་པའི། །དྲང་
གཏམ་ཚིག་གི་ཕྲེང་བ། །བྲེ་སྲང་ཕྱག་ཏུ་བཞེས་ནས། །ཡང་ཡང་འདེགས་འཇལ་ .
གནང་དང་།།
ཞེས་བཤད་པས་མེ་ཏོག་གཞན་ཚོས་ཀྱང་མགོ་ལྕོག་ལྡེམ་ལྡེམ་དང་འཛུམ་
དམུལ་དམུལ་བྱས་ཏེ “དེ་ག་རང་རེད” ཟེར་བ་དང་། གེ་སར་གྱི་ཟེའུ་འབྲུའི་
ངོས་སུ་འུར་འུར་ཟིང་ཟིང་གི་ངང་ནས་འཕུར་ལྡིང་བྱེད་བཞིན་པའི་རྐང་དྲུག་
ཉྩ 173 ཉྩ།



ཀྲུང་གོའི་བོད་ཀྱི་དེང་རབས་ཚོཔ་རིག་གཅེས་བཏུས།
གཞོན་ནུ་ཚོས་དེ་རིང་ལྡུམ་ར་འདིར་སྔར་མེད་ཀྱི་རྩོད་པ་ཞིག་ཡོང་བཟོ་འདུག་
སྙམ་ནས་འཕུར་ལྡིང་བྱེད་མཚམས་བཞག་སྟེ་ཕར་ལྟ་ཚུར་ལྟ་བྱེད། ལྡུམ་རའི་ཉེ་
འཁོར་གྱི་ཤུག་པ་དང་ཐང་ཤིང་རྒྱ་ལྕང་ལ་སོགས་པས་ནི་རླུང་བསིལ་བུའི་ཁྲོད་
དུ་མཉེན་ལྕུག་ཡལ་འདབ་དལ་བུས་གཡོ་བཞིན་པར་རྣ་བ་ཀྲོང་ཀྲོང་བྱས་ཏེ་ཡང་
ཅུན་གྱིས་ཅི་ཟེར་ལ་ཉན་ནས་འདུག་གོ།
ཡང་ཅུན་མེ་ཏོག་གིས་སེར་ཆེན་གྱི་བསླབ་བྱ་ཐོས་འཛིན་རྒྱབ་ཀྱི་དྲི་
བཞོན་ལྟར་སྤོང་བར་བྱས། སྙིང་ཤིན་ཏུ་མི་དགའ་བར་གྱུར་ནས་མགྲིན་པ་
གཟེངས་སུ་བསྟོད་དེ་གླུ་ལན་འདི་ལྟར་བླངས་སོ།།
ངས་སྣང་མེད་ཀྱིས་གླུ་ཞིག་བླངས་པ། །ཁྱོད་སེར་ཆེན་གྱིས་འགྲེལ་ལོག་
བརྒྱབ་ནས། །ཚིག་བསླད་མེད་ཀྱི་བདུད་རྩིའི་བཅུད་ལ། །དོན་གནག་སེམས་ཀྱི་
དུག་ཆུ་བཏབ་བཞིན། །ང་བག་ཡངས་ཀྱི་ཡང་ཅུན་ལྷ་མོར། །ཁྱོད་བདུད་ནག་གིས་
ལྐོག་མདའ་འཕངས་བྱུང་། །གཏམ་རྣོ་མེད་ཀྱི་མཚོན་ཆ་ཕྱུང་ནས། །སེམས་བརྟན་
ཚུགས་ཀྱི་ཤིང་སྡོང་གཅོད་རེ། །ནང་གཡོ་སྒྱུ་ཡི་བློ་ཅིག་བཅངས་ནས། །ཕྱི་བདེན་
དོན་གྱི་གཟུགས་སུ་བརྫུ་རེ། །ཁྱོད་ཕུགས་མེད་ཀྱི་གཏམ་ཞིག་བཏང་ནས། །ལས་
བདེན་རྫུན་གྱི་ཤན་ཞིག་འབྱེད་རེ། །དོན་ཚུལ་མིན་གྱི་བྱ་བ་བསྒྲུབས་ནས། །མཐོ་
སངས་རྒྱས་ཀྱི་གོ་འཕང་འཐོབ་རེ། །ཁུངས་ལུང་མེད་ཀྱི་སྒྲོ་ཞིག་བཏགས་ནས། །
དམན་ཕ་རོལ་གྱི་བློ་སྟོབས་ཞུམ་རེ། །ང་ཡང་ཅུན་གྱི་མགོ་བོ་བཀུགས་ནས། །ཁོ་
རྒྱ་སེ་ཡི་མགོ་འཕང་བསྟོད་རེ། །ང་དཔྱོད་ལྡན་གྱི་མཁས་པ་མིན་ཡང་། །ཁུངས་
ལུང་མེད་ཀྱི་ངག་འཁྱལ་དེ་ལ། །ངས་གཏམ་ལན་ཞིག་འཇལ་བར་འདོད་དོ། །ཞེས་
བཤད་དེ་འགྱུར་བག་དང་བཅས་གླུ་འདི་སྐད་བླངས་སོ། །
ཁོ་མོ་ཁྱིམ་ན་སྡོད་པའི་སྐབས། །ཁྱིམ་བདག་ཨ་ཕའི་གཅེས་ཕྲུག་ཡིན། །
174 རྒྱུ



འབྲིང་སྟག་ཐང༌།
དྲིན་ཅན་ཨ་མའི་སྐྱོ་རོགས་ཡིན། །བུ་མོ་མཛེས་མའི་རྒྱན་ཆ་ཡིན། །ཐོད་དཀར་
བྱིས་པའི་རྩེད་ཆས་ཡིན། །ཡར་འགྲོ་བརྒྱ་ཡི་ཡིད་དབང་འཕྲོག །མར་འགྲོ་སྟོང་
གི་གོམ་སྟབས་འཁྲུག །མགོ་ནག་མི་ཡི་བདེ་སྡུག་ཤེས། །ཁྱིམ་བྱ་དེ་ཕོའི་གསང་
གཏམ་ཤེས། །ཐག་རིང་ཡུལ་དུ་མ་བགྲོད་ཀྱང་། །ཐོས་ཆུང་རྣ་བས་མང་དུ་ཐོས། །
ཁྲ་ཆུང་མིག་གིས་མང་དུ་མཐོང་། །བློ་ཆུང་སེམས་ཀྱིས་མང་དུ་རྟོགས། །ཕྱི་གླིང་
ཡུལ་གྱི་མཛེས་མ་ང་། །ཕ་མེས་དུས་ནས་ཡུལ་འདིར་འོངས། །ཁོ་མོའི་སྙན་པའི་
མིང་འདི་ལས། །མཛེས་མཛེས་མེ་ཏོག་ཡང་ཅུན་ངའི། །སྐྱིད་སྐྱིད་ཕ་ཡུལ་གང་
ཡིན་པ། །གསལ་གསལ་ངག་གི་རི་མོར་བཀོད། །རྗེ་རིགས་བྲམ་ཟེའི་བུ་རྒྱུད། །
མཐའ་འཁོབ་ཡུལ་གྱི་རྒྱན་ཆ། །ཨ་ཡོད་ནང་གི་ད་ཡོད། །སྒོ་ངའི་ནང་གི་སེར་
རིལ། །ཡིན་ལུགས་རྣམ་པ་བཅོ་བརྒྱད། །གཅིག་གཅིག་གཉིས་གཉིས་དྲངས་
ནི། །སེར་ཆེན་སྟོད་རླུང་འཚང་ཡོང་། །ཉན་མཁན་ཡིད་ཐང་ཆད་ཡོང་། །གོ་
བ་ཅན་གྱི་བུ་ལ། །ཚིག་གསུམ་བཤད་པས་ཆོག་སྟེ། །བང་འགྲོས་ཅན་གྱི་རྟ་
ལ། །ལྕག་གསུམ་བྲབས་པས་ཆོག་གོ །བློ་ལྡན་སེར་ཆེན་ཟེར་བ། །རྒྱུ་མཚན་
ཚིག་གསུམ་ཉོན་དང་། །ས་མཐའ་འཁོབ་ཀྱི་ལྡུམ་ར་ཆེན་པོ་འདིར། །ང་ཡང་ཅུན་
ཡོང་བའི་ཐོག་མ་ཡིན། །དུས་ན་ནིང་སོན་རྩེ་ས་རུ་འཛུལ། །དཔྱིད་དྲོད་རླུང་ལྡང་
དུས་མྱུ་གུ་འབུས། །དབྱར་ཆར་རྒྱུན་མང་དུས་ལུས་སྟོབས་རྒྱས། །སྟོན་ཚད་པ་
ཆེ་དུས་བཞིན་རས་མཚར། །ངའི་ལུས་པོ་ཉིན་བྱེད་སྣང་བས་དྲོས། །ངའི་སྐོམ་པ་
སྔོན་མོའི་ཆུ་ཡིས་བསལ། །ངའི་སྲོག་རྩ་འབྱུང་བ་ལྔ་ལ་བརྟེན། །ངའི་འཚོ་སྐྱོང་
འབད་འབུངས་ཅན་གྱིས་བྱས། །ངའི་བཞིན་བཟང་ཉ་རྒྱས་ཟླ་བ་འདྲ། །ངའི་ལུས་
པོ་ཙ་རིའི་སྨྱུག་མ་འདྲ། །ངའི་ཡལ་འདབ་རྨ་བྱའི་སྒྲོ་གུར་འདྲ། །ངའི་ལོ་མ་དྲི་
ཟའི་ཕྱག་མཉེན་འདྲ། །སྐྱེད་ཚལ་གྱི་ལྡུམ་ར་རྒྱ་ཆེ་ཡང་། །ཁུངས་ལུང་མེད་མེ་
ཉྩ 376 ཉྩ



༦
དྲུང་གོའི་བོད་ཀྱི་དེང་རབས་པཛོལ་རིག་གཅེས་བཏུས།
ཏོག་ཁེངས་ནས་གདའ། །མདོག་མི་གཅིག་མེ་ཏོག་གྲངས་མང་ཡང་། །མདངས་
བཀྲག་མེད་ཟླ་བའི་བུ་མོ་ཡིས། །གཞན་སྣང་བྱེད་ཀྱི་འོད་ལ་བརྟེན་པ་བཞིན། །
ང་ཡང་ཅུན་ཡིད་འོང་བཞིན་བཟང་གིས། །ཁྱོད་མེ་ཏོག་གཞན་གྱི་ཡར་འདྲེན་
བྱས། །ལྡུམ་ར་ཡི་མཛེས་སྡུག་དེ་ལས་བྱུང་། །རྐང་དྲུག་གི་འཕུར་ལྡིང་དེ་ལས་
བྱུང་། །ལུས་རེག་བྱ་རྩུབ་པའི་རྒྱ་སེ་དང་། །གཟུགས་ཤེད་མོང་མེད་པའི་སྒྲོལ་མ་
གཉིས། །ང་ཡང་ཅུན་གྱི་གྲལ་མགོར་སླེབས་ཙ་ན། །དམན་རྩྭ་ལྡུམ་གྱི་སྐྱོ་རོགས་
སུ་ཡིས་བྱེད། །ད་ཡང་གཅིག་གསོན་དང་མེ་ཏོག་སེར་ཆེན་ལགས། །སྟོབས་འབྱོར་
བས་ཕྱུག་པའི་རྒྱལ་ཁབ་ཆེན་པོ་ལ། །དཔའ་བློ་གྲོས་ཅན་གྱི་རྒྱལ་པོ་གཅིག་པུ་
ཡིས། །སྡེ་ལུང་བ་རྒྱ་ཆེའི་མི་སེར་ཐུབ་ལགས་སམ། །ཕུ་འབྲོག་པར་མགོ་འདྲེན་
སྡེ་དཔོན་དགོས། །མདའ་ཞིང་པར་སྐྱབས་གནས་རྫོང་དཔོན་དགོས། །ཁོང་གཡུ་
རལ་སེང་གེ་གངས་རིར་གནས་ཙ་ན། །མཐའ་ནགས་གསེབ་རི་དྭགས་རྒྱབ་
རྟེན་སུ་ལ་བཅོལ། །ཁོང་ཨུཏྤལ་ཀུ་མུད་ཐག་རིང་གནས་ཙ་ན། །ཁྱེད་སྐྱེད་ཚལ་
ལྡུམ་རའི་ཡར་འདྲེན་སུ་ཡིས་བྱེད། །ནགས་ལྗོན་པའི་གླིང་ན་རྨ་བྱ་མཛེས་ན་
ཡང་། །སྡུག་མྱ་ངམ་ཐང་དུ་བྱ་ནག་ལྷ་བྱར་བརྩི། །མཐོ་ཉི་ཟླ་སྐར་ཚོགས་མཁའ་
རུ་བཀྲ་ན་ཡང་། །མཚན་མུན་པའི་གླིང་དུ་སྲིན་བུ་མེ་འཁྱེར་མཛེས། །དཔོན་
ཐག་རིང་ན་ཁྲམ་པས་ཁྲིམས་དཔོན་བྱེད། །ཁྱིམ་བྱ་མེད་ན་བོང་བུས་ནམ་ཚོད་
འཛིན། །བདག་མེད་ཆོས་ལ་སྙིང་རུས་སུ་ཆེ་ཡིན། །བདག་མེད་ཡུལ་ལ་དབང་
ཤེད་སུ་བཙན་ཡིན། །བདག་མེད་མོ་ལ་བརྩེ་དུངས་སུ་ཆེ་ཡིན། །བདག་མེད་བུ་
ལ་ཤ་ཚ་སུ་ཆེ་ཡིན། །ཀུན་ཡོངས་གྲགས་ཀྱི་འཇིག་རྟེན་གཏམ་དཔེ་འདི། །ཁྱོད་
སེར་ཆེན་རྣ་བས་མ་ཐོས་སམ། །བློ་རྣམ་དཔྱོད་ལྡན་པས་མ་རྟོགས་སམ། །ས་མཐའ་
འཁོབ་ཀྱི་ལྡུམ་རའི་མེ་ཏོག་ཚོས། །ང་ཡང་ཅུན་གྱི་འགྲན་ཡ་སུ་ཡིས་འོང་། །ཞེས་
176རྒྱུ



འབྲོང་སྟག་ཐང་།
བཤད་རྗེས་མགོ་བོ་དཀྲུག་ཙམ་བྱས་ཏེ་ཇི་མི་སྙམ་པའི་འགྱིང་ཉམས་དང་བཅས་
ཁ་ཟུར་གཅིག་ལ་གཅུས་ནས་གནས་སོ། །
ལྡུམ་རའི་མེ་ཏོག་རྣམས་ཀྱིས་ཡང་ཅུན་གྱི་གླུ་ཚིག་ཐ་ཤལ་འདི་ལྟ་བུ་
ཐོས་པས་ཚང་མ་ཁྲོས་འཁྲུག་རྔམས་པར་གྱུར་ནས་ལ་ལས “ཧིན” ཟེར་བཞིན་
ཡང་ཅུན་ལ་སྡང་མིག་གིས་བལྟས། འགའ་རེས “ཧ་ཧ” ཞེས་ཁྲེལ་རྒོད་བྱེད།
ཐ་ན་སྤང་རྒྱན་མེ་ཏོག་ལ་སོགས་པའི་མེ་ཏོག་ཆུང་ཆུང་དེ་ཚོས་ཀྱང་ཡང་ཅུན་
ལ་བལྟས་ནས་ཁ་གདངས་པ་དང་མིག་བཙུམས་པ་སོགས་མི་འདོད་པའི་རྣམ་
འགྱུར་ཅི་ཡང་བསྟན་ཅིང་ཕན་ཚུན་བགྲོ་གླེང་ཤབ་ཤོབ་ཏུ་བྱས་པས་ཞིམ་མངར་
བདུད་རྩིའི་བཅུད་ཀྱི་རོ་མྱོང་བར་འདོད་པའི་རྐང་དྲུག་རྣམས་མེ་ཏོག་གི་མཐའ་
འཁོར་དུ་འབབ་པར་འདོད་ཀྱང་མེ་ཏོག་ཚོས་མགོ་དཀྲུག་ལུས་དཀྲུག་སོགས་
ཡིད་མ་རངས་པའི་རྣམ་འགྱུར་དྲག་པོ་སྟོན་པ་མཐོང་ནས་ཟིང་ཟིང་འུར་འུར་གྱི་
སྐད་སྒྲ་དང་བཅས་ཕར་འཕུར་ཚུར་འཕུར་བྱེད་པ་དང་ལྡིང་སྐོར་རྒྱག་པ་ལས་
མེ་ཏོག་གཅིག་གི་སྟེང་དུའང་གནས་བཅའ་བའི་གོ་སྐབས་མ་བྱུང་། དུས་སྐབས་
ཤིག་ལ་ལྡུམ་ར་འདི་ཆུ་འཁོལ་བ་ལྟར་འཁྱུག་པོར་གྱུར།
གློ་བུར་དུ་དགུང་སྔོན་གཡའ་དག་པ་དེའང་ནག་མོག་མོག་ཏུ་གྱུར་ཅིང་
ཆར་ཐིགས་རེ་གཉིས་ཀྱང་འབབ་མགོ་ཚུགས། ལྡུམ་རའི་མེ་ཏོག་ཚོས་མགོ་བོ་
བཏེགས་ནས་ནམ་མཁར་བལྟས། རིང་ནས་འདྲིས་པའི་རྐང་དྲུག་བུང་བ་ཚོས་
གེ་སར་གྱི་སྦུབས་སུ་འཇིགས་སྐྲག་དང་བག་ཚ་བ་མེད་པར་འཛུལ་ནས་ཆར་
གཡོལ་བྱས་སྟབས། རེ་ཞིག་ལྡུམ་ར་འདི་ཁ་ཁུ་སིམ་པོར་གྱུར། སྐབས་དེ་དང་
བསྟུན་ནས་རྒྱ་སེའི་འགྲམ་དུ་གནས་པའི་གུར་ཀུམ་འདིས་རྒྱ་སེ་དང་། ཁྲ་ཐིག་
འབྲུག་སོགས་ལ་ཚིག་ཤབ་ཤུབ་འགའ་བཤད་རྗེས་ལག་གཡས་པས་མགྲིན་པར་
༄༅ 177
ཉྩ 177



༄༅ ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
བྱིལ་བྱིལ་ཞིག་བྱས་ཏེ་སྐད་གསང་མཐོན་པོས་གླུ་ལན་འདི་ལྟར་བླངས་སོ། །
དབྱར་ཟླ་གསུམ་ཉི་མ་དྲོ་བའི་ཚེ། །སྡུག་ལྟས་ངན་རླུང་ནག་འཚུབ་
འཚུབ་བྱེད། །ས་ཆུ་མིག་དྭངས་མའི་དཀྱིལ་གཞུང་ནས། །ནག་མི་གཙང་ཆུ་
ཉོག་ལོང་ལོང་བྱེད། །ཤིང་དྲི་ཞིམ་ཙན་དན་འདབས་རོལ་ནས། །ཞེན་སྐྱུགས་
འདོད་དྲི་ངན་ལྷང་ལྷང་བྱེད། །ཁུ་སིམ་པའི་སྐྱེད་ཚལ་ལྡུམ་ར་ནས། །ཁྲེལ་མེད་
པའི་སྐད་ངན་འུར་འུར་བྱེད། །ཞེ་སེམས་མཐུན་མེ་ཏོག་ཀུན་གྱི་ཡིད། །ད་ཕྱོགས་
གཅིག་བསྒྲིལ་བའི་དུས་ལ་བབ། །ཞེས་བླངས་རྗེས་ལག་གཡས་པ་སྐེད་ལ་བརྟེན་
ནས་ཡང་འདི་སྐད་ཅེས་སྨྲས་སོ། །
མི་བསྲུན་རླུང་ནག་འཚུབ་པའི། །ནམ་མཁའ་ཡ་གིར་བལྟས་ན། །ལྡུམ་
རའི་མེ་ཏོག་ང་ཚོ། །གཅིག་ཏུ་བསྒྲིལ་བའི་དུས་རེད། །ཁ་གཏམ་འུད་ཤོབ་ཆེ་
བའི། །ཡང་ཙུན་ཁྱོད་ལ་བལྟས་ན། །ལག་གཉིས་སྐེད་ལ་བརྟེན་ནས། །གཏམ་
ལན་མི་འཇལ་ཐབས་མེད། །ཕར་བསམ་རྒྱུ་དར་དཀར་པོར། །ཚུར་བསམ་རེ་བ་
ནག་པོ། །ཕར་སོང་དྲང་པོའི་གཏམ་ལ། །ཚུར་ཡོང་ཧམ་ཆེན་གཏམ་ལན། །སེར་
ཆེན་སེམས་བཟང་བསླབ་བྱ། །དུག་ཆུ་ནག་པོར་བརྩིས་ནས། །ཇ་ལན་ཆུ་འཇལ་
བྱེད་མཁན། །ཡང་ཅུན་ལྷ་མོ་ཟེར་བ། །བཟང་ངན་བདེན་རྫུན་མི་ཤེས། །སྤོབས་
པ་རི་ལས་མཐོ་བ། །མདོག་སྐྱ་འདི་ལས་མེད་པར། །ལྡུམ་རའི་རྒྱུན་དུ་རློམ་
ནས། །རྒྱལ་པོ་བྱེད་དགོས་ཟེར་གྱིས། །བཙུན་མོ་བྱེད་དགོས་ཟེར་གྱིས། །མང་
བཀུར་རྒྱལ་པོའི་ལོངས་སྤྱོད། །རེ་བའི་ཡུལ་དུ་གྱུར་ནས། །ལྡུམ་ར་འདོམ་གང་
གྲུ་བཞི། །དབང་དུ་བསྒྱུར་དགོས་བསམས་འདུག །ཉམ་ཆུང་མེ་ཏོག་ང་ཚོ། །བྲན་
དུ་བཀོལ་དགོས་བསམས་འདུག །བདག་མེད་བདག་མེད་གསུངས་ནས། །ངར་
ངར་ཤོར་ཤོར་མ་གནང་། །རང་ཅག་འཚོ་བའི་སླད་དུ། །ཆུ་འདྲེན་བདག་གཅེས་
* 173



འབྲོང་སྟག་ཐང་།
གནང་ནས། །ལྡུམ་ར་གསོ་སྐྱོང་གནང་མཁན། །བདག་པོ་མིན་ན་གང་རེད། །ང་
མཛེས་ང་ཡག་ཟེར་ནས། །འགྱིང་འགྱིང་རློམ་རློམ་མ་གནང་། །རབ་མཛེས་
ཡིད་འོང་མཛེས་མ། །དཔྱོད་ལྡན་གཤིས་བཟང་ཡིན་དགོས། །གཟུགས་མཛེས་
ཕོ་རབ་ཡིན་ན། །བློ་གྲོས་སྙིང་སྟོབས་ལྡན་དགོས། །མཁར་སྙེག་མཛེས་པའི་ལྗོན་
པར། །གཡུར་ཟའི་འབྲས་བུ་ཡོད་དགོས། །རབ་མཛེས་མེ་ཏོག་ཡིན་ན། །ཟིལ་
མངར་དྲི་བསུང་ལྡན་དགོས། །ཡོན་ཏན་མེད་པའི་མཛེས་མ། །སྙིང་སྟོབས་མེད་
པའི་ཕོ་གཞོན། །འབྲས་བུ་མེད་པའི་ལྗོན་ཤིང་། །དྲི་ཞིམ་མེད་པའི་མེ་ཏོག །གྲིབ་
མེད་ལྗོན་ཤིང་བཞིན་དུ། །རིང་བར་འདོར་བའི་གནས་ལས། །བླང་བྱའི་ཡུལ་དུ་
མ་མཆིས། །ལྡུམ་ར་འདོམ་གང་གྲུ་བཞིར། །མེ་ཏོག་སྣ་བརྒྱ་ཡོད་པས། །ཡང་ཅུན་
མེ་ཏོག་ཁྱོད་རང་། བདག་པོར་བསྐོ་དགོས་མི་འདུག །ཕོ་ཟད་མོ་ལ་ཐུག་མེད། །བྱ་
ཟད་བོང་བུར་ཐུག་མེད། །ཡིད་འོང་ལྡུམ་རའི་སྒྲོལ་མ་མེ་ཏོག་འདི། །ལུས་སྟོབས་
ཆུང་ཡང་མཛེས་ཆ་ཡོངས་སུ་རྫོགས། །ཞིམ་ཞིམ་དྲི་བསུང་ལྡུམ་རའི་ཕྱོགས་ཀུན་
ཁྱབ། །དུས་བཞིར་ཆད་མེད་གངྒཱའི་རྒྱུན་བཞིན་སྤྲོ། །སྐྱིད་སྡུག་ཀུན་ལ་འགྱུར་
མེད་བློ་སེམས་བརྟན། །ཁེངས་ཆུང་བག་ཡོད་ཀུན་གྱིས་ཚད་མར་འཛིན། །ད་
དུང་ལྡུམ་རར་མཛེས་མ་རྒྱ་སེ་ཡོད། །དྲི་ཞིམ་རབ་འཐུལ་རྐང་དྲུག་རིང་ནས་
འགུག །བཞིན་དཔལ་རབ་སྡུག་འདོད་ལྷའི་ཁེངས་པ་བསྙིལ། །རིག་པ་རྣོན་པོས་
ཕས་རྒོལ་རྨེག་མེད་འཇོམ། །ཆགས་སྡང་གསལ་བ་ཡ་རབས་མི་ཡི་རྒྱུད། །སྒྲོལ་མ་
རྒྱ་སེ་ཀུན་གསལ་ཉི་ཟླ་བཞིན། །སྐར་ཚོགས་དབུས་ན་མཚར་སྡུག་སྒེག་ཉམས་
ངོམ། །དྲི་ཞིམ་མི་ལྡན་ལྡུམ་རའི་ཡང་ཅུན་ཁྱོད། །མཛེས་མཛེས་འདྲ་ཡང་དུས་ཀྱི་
འཕེལ་འགྲིབ་ཅན། །ཕན་མེད་ཟོག་རོ་བཞིན་དུ་འདོར་བ་ལས། །ཕྱི་གླིང་རྒྱུད་པ་
ཡིན་ཀྱང་ཡ་མཚན་ཅི། །ཞེས་སྨྲས་ནས་གཏམ་མཇུག་མ་རྫོགས་གོང་ནམ་མཁར་
ཉྩ 179



༄༅ ཀྲུང་གོའི་བོད་ཀྱི་དེང་རབས་ཚོས་རིག་གཅེས་བཏུས།
སྤྲིན་ནག་ལང་ལོང་དུ་འཕྱུར་ཞིང་འབྲུག་སྒྲ་ལྡི་རི་རི་གྲགས་པ་དང་ཆབས་ཅིག་
རླུང་འུར་འུར་དུ་འཚུབ་ནས་ས་གཞི་ཐམས་ཅད་ཐལ་འཚུབ་ཀྱིས་ཁེངས། ལྡུམ་
རའི་འགྲམ་གྱི་རྒྱ་ལྕང་རྒས་པོ་དེས་སེམས་འཚུབ་ཀྱི་ངང་ནས་ལྡུམ་རར་ཁ་གཏད་
ནས་འདི་སྐད་བརྗོད་དོ། །
མཛེས་མཛེས་ལྷུན་གྱིས་གྲུབ་པའི་སྐྱེད་ཚལ་དུ། །མང་མང་མེ་ཏོག་ཅི་
དགར་བཞད་པའི་དུས། །རང་རང་ངོ་བསྟོད་ཡང་ཅུན་ལྷ་མོའི་ལས། །མྱུར་མྱུར་
འགོག་པ་ལེགས་སོ་དྲི་བཟང་ཚོགས། །ད་སྟེ་རླུང་བུ་འུར་བྱུང་། །ཆར་རྒྱུན་དྲག་
པོའི་བརྡ་རེད། །རྩོད་གཞི་རྒྱབ་ཏུ་བསྐྱུར་ནས། །ཆར་རླུང་འགོག་ཐབས་གནང་
དང་། །ནམ་མཁའ་དྭངས་པའི་དུས་སུ། །ཞལ་མཇལ་ཡོང་བ་ཞུས་ཆོག །ཅེས་
བཤད་པ་དང་བློ་གྲོས་ཅན་གྱི་སེར་ཆེན་ན་རེ།
གནམ་ལ་སྤྲིན་ནག་འཁྲིགས་སོང་། །ས་གཞི་མུན་པས་བསྒྲིབས་སོང་། །མི་
རྟག་དུས་ཀྱི་འགྱུར་བ། །ལྡུམ་རའི་སྒོ་ལ་སླེབས་སོང་། །འཆི་བདག་ཕོ་ཉ་ཡིན་
ན། །ཕྱི་བཤོལ་བྱེད་ཐབས་མེད་ཀྱང་། །བགེགས་དང་བར་ཆད་ཡིན་ན། །བཟློག་
པའི་ཐབས་ཤིག་ལོས་ཡོད། །སྔགས་པ་སྒོམ་ཆེན་བོས་ན། །རླུང་དང་སེར་བ་
འཇོམ་སྐད། །འོན་ཏེ་མངོན་སུམ་གྲུབ་པ། །ཁོ་མོའི་མཐོང་ཡུལ་མ་གྱུར། །དེ་ལས་
ལག་གདང་སྦྲེལ་ནས། །རྩ་བ་ཚུགས་ཐབས་གྱིས་དང་། །ཉི་མ་སྤྲིན་པའི་འོག་
ནས། །དྭངས་པའི་དུས་གཅིག་ཤར་ཡོང་། །ཞེས་བཤད་པས་མེ་ཏོག་ཚོས “བདེན་
ནོ། །བདེན་ནོ” ཟེར་བཞིན་ཕན་ཚུན་ཡལ་གའི་འཛིན་བྱེད་དམ་པོར་འཁྱུད། སེར་
ཆེན་དང་ཏིང་ཏིང་སོགས་ཀྱིས་མཛའ་བརྩེའི་ངང་ཡང་ཅུན་ལ་ལག་པ་བསྲིངས་
ནའང་ཁེངས་རློམ་ཅན་གྱི་ཡང་ཅུན་གྱིས་ད་དུང་བྲང་ཁོག་ལྡིར། རྒྱབ་ལག་བྱས་
ནས་རླུང་ཁྲོད་དུ་རང་ཚུགས་མི་ཟིན་ཀྱང་ལྡེམ་ལྡེམ་ཡོམ་ཡོམ་དུ་གནས་སོ། །མེ་
18Oཉྩ



འབྲོང་སྟག་ཐང་།
ཏོག་ཚང་མས་ཡང་ཅུན་ལ་ཤ་ཚ་བའི་ངང་ནས “ལག་པ་སྲིངས་ཤིག དེ་འདྲ་མ་
བྱེད” ཅེས་བཤད་ཀྱང་མོས་ད་དུང་ཁྲེལ་རྒོད་དང་བཅས་ཏེ། ཐུགས་ཆུང་ཆུང་
ཐུགས་གཡེང་མ་གནང་དང་། །རྡོ་ཆུང་ཆུང་ལྷགས་པས་འཁྱེར་དོགས་མེད། །རི་
ཆུང་ཆུང་པང་ལ་ཐེག་དོགས་མེད། །ང་ཡང་ཙུན་རྩ་བ་བརྟན་པ་དང་། །མདོག་
འོད་མདངས་བཀྲ་བའི་མཛེས་མ་ཡིན། །ཆར་རླུང་ཆེན་ལྡང་བར་སྐྲག་དོན་མེད།།
ཅེས་ལག་པ་སྐེད་ལ་བརྟེན་ནས་ཇི་མི་སྙམ་པའི་ཚུལ་གྱིས་རླུང་ཁྲོད་ཀྱི་
འཇག་མ་ལྟར་ཕར་ཡོམ་ཚུར་ཡོམ་བྱེད་བཞིན་པར་གནས་སོ།།
དེ་མུར་གློག་འཁྱུག་པ་དང་སྦྲགས་འབྲུག་སྐད་ཇེ་ཆེར་སོང་ནས་ལུང་
བ་ཡོངས་རྫོགས་འབྲུག་སྐད་ཀྱིས་འཇིག་པར་སྙམ་བྱེད་ཅིང་སེར་བ་ཐ་ར་ར་
བབས་པས་ལྡུམ་རའི་མེ་ཏོག་ཆེ་བ་རྣམས་གཅིག་ཏུ་རུབ་ནས་ཕན་ཚུན་དམ་
པོར་འཁྱུད། མཐའ་བསྐོར་བའི་དཀྱིལ་དུ་མེ་ཏོག་ཆུང་བ་རྣམས་སྐྱོབ་པའི་ཚུལ་
ནི་ཇི་ལྟར་སྟོབས་དང་ལྡན་པའི་གཉིས་འཐུང་དབང་པོ་དག་གིས་རང་གི་བེའུ་
རྣམས་འཇིགས་ཤིང་དངངས་པའི་གཅན་གཟན་གྱི་གནོད་པ་དང་། ཉི་ཟེར་གྱི་
ཚ་གདུང་། དྲག་ཆར་གྱི་འཇིགས་པ་ལས་སྐྱོབ་པ་ཇི་བཞིན་དུ་མེ་ཏོག་དེ་དག་
ཀྱང་ཕན་ཚུན་གཅིག་ལ་གཅིག་ཡིད་བརྩེ་བ་ཆེན་པོས་སྐྱོབ་གྲོགས་བྱས་པ་དེས་
རླུང་དང་སེར་བས་ཉམ་ཉེས་པར་མ་གྱུར་ཏོ། །ཡུད་ཙམ་སོང་རྗེས་རླུང་འཇགས་
པ་དང་སྦྲགས་སེར་བ་ཐ་རེ་ཐོ་རེ་ཞིག་སྐར་མ་གཉིས་གསུམ་ལ་བབས་རྗེས་ཀུན་
གསལ་ངོས་ཀྱི་ཡོལ་བ་ནག་པོ་དེ་ཡང་རླུང་བསིལ་གྱིས་དལ་བུར་མཐར་བསྐྲད་
པ་དང་ཁྲི་གདུགས་ཉི་མའི་བཞིན་རས་འཛུམ་དམུལ་ལེ་བར་བསྟན་པས་ལྡུམ་
རའི་མེ་ཏོག་རྣམས་དགའ་སྤྲོ་འཁོལ་བཞིན་པར “ཉི་མ་ཤར་བྱུང་། ཉི་མ་ཤར་
བྱུང” ཟེར་ནས་མགོ་བོ་གྱེན་དུ་བཏེགས་པ་དང་། ལུས་པོའི་ཐལ་རྡུལ་རྣམས་
ཚུ 181



༩ ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
དཀྲུག་དཀྲུག་བཏང་། རང་རང་ཐོག་མའི་འདུག་གནས་སུ་ཕར་བཤིག་ཚུར་
བཤིག་བྱས། ཉམ་ཆུང་སྐྱེ་སྟོབས་ཞན་པའི་མེ་ཏོག་ཆུང་ངུ་ས་ལ་འགྱེལ་བ་རྣམས་
ཆེ་བ་དག་གིས་བསྐྱོར་ནས་ཡར་བསླངས། སེར་ཆེན་གྱིས་སེམས་ཁུར་ཆེན་པོས་
ཕར་ལྟ་ཚུར་ལྟ་བྱེད་སྐབས་ཏིང་ཏིང་དང་འབྲུག་སོགས་མེ་ཏོག་ཆུང་བ་འགའ་
ཞིག་གི་ལོ་མ་དང་མེ་ཏོག་གི་འདབ་མ་འགའ་ས་རུ་ལྷུང་ནས་ཡོད་པ་ལས་གཞན་
གནོད་འཚེ་ཆེ་བ་གང་ཡང་ཕོག་མེད། གློ་བུར་དུ་ལྡུམ་རའི་ཟུར་ཞིག་ནས “ཨ་
ཡ། མགྱོགས་པོར་སྐྱོབ་རོགས་གནང” ཞེས་ན་ཟུག་མ་བཟོད་པའི་ཆོ་ངེའི་སྒྲ་སྒྲོག་
པ་ཐོས་པས་ཀུན་གྱིས་བལྟས་པ་ན་རང་སྣང་ཅན་གྱི་ཡང་ཅུན་མེ་ཏོག་གི་སྡོང་
བུའི་སྐེད་པ་ནས་ཆད་གྲབས་བྱེད་བཞིན་ཡོད་པ་དང་དེ་མུར་དྲན་པ་ཐོར་ཏེ་ས་
ལ་འགྱེལ་ནས་འདུག་གོ །དེ་འཕྲལ་མེ་ཏོག་རྣམས་ཚམ་ཚོམ་མེད་པར་རྟབ་རྟབ་
པོར་ཡང་ཅུན་གྱི་གམ་དུ་བརྒྱུགས་ཏེ་ལ་ལས་སྡོང་རྐང་སྐྱོར་རོགས་བྱས། ལྕང་མ་
དང་ཧ་ལོ་སོགས་མེ་ཏོག་ཆེ་བ་ཚོས་མགོ་བོ་དུད་ནས་ཡང་ཅུན་གྱི་སྡོང་བུ་དེ་དལ་
བུས་རང་གི་ལུས་ཐོག་ཏུ་བསྙེས་ནས་བཞག སེར་ཆེན་དང་སྒྲོལ་མ་སོགས་ཀྱིས་
ཡང་ཅུན་གྱི་མགོ་བོ་ཡར་བསྐྱོར་ཏེ་ཆུ་བླུགས་པ་དང་དབུགས་རྔུབ་གཏོང་སོགས་
རྒྱུན་ལྡན་གྱི་བྱ་ཐབས་རྣམས་གང་དྲག་ཅི་དྲག་བྱས་མཐར་ཡང་ཅུན་རིམ་བཞིན་
སོས་ཏེ་བྱ་ཐི་བ་ལ་རྡོ་ཕོག་པ་ལྟ་བུའི་མིག་གཉིས་ཕྱེད་ཙམ་གདངས་ནས་བལྟས་
པ་ན་ལྡུམ་རའི་མེ་ཏོག་ཆེ་ཕྲ་ཀུན་གྱིས་ཁོ་མོའི་མཐའ་ནས་བསྐོར་ཏེ་སེམས་ཁུར་
ཆེན་པོས་ལྟ་རྟོག་དང་བྲེལ་འཚུབ་བྱེད་ཀྱིན་ཡོད་པ་མཐོང་འཕྲལ་རྣམ་ཀུན་
རང་ཉིད་ཀྱིས་ཁོང་ཚོ་མིག་ལམ་དུ་མ་བཞག་པར་ཐོ་འཚམ་པ་དག་གཟུགས་
ཅན་བཞིན་དུ་མིག་སྔར་ཤར་ཞིང་འགྱོད་སེམས་དྲག་པོས་མནར་ནས་འགྱོད་
བཤགས་ཀྱི་ཚིག་འགའ་བརྗོད་དགོས་བསམས་རུང་མགྲིན་པ་བརྣངས་ནས་ཚིག་
; 182 རྒྱུ



་ ་ འབྲོང་སྟག་ཐང་།
གཅིག་ཀྱང་བརྗོད་མ་ཐུབ་པར་ལུས། མེ་ཏོག་གཞན་ཚོས་ཁོ་མོ་ངོ་ཚ་ཁ་སྐྱེངས་
ཀྱི་གནས་སུ་ལྷུང་བ་ཤེས་ནས་སེམས་གསོའི་ཚིག་བཟང་བསླབ་བྱ་ཅི་ཡང་བཤད།
ཁོ་མོའི་མགོ་བོ་སྐྱོར་བཞིན་ཡོད་པའི་སེར་ཆེན་གྱིས་བཟང་པོའི་བསླབ་བྱ་གླུ་རུ་
བླངས་པ་འདི་ལྟར།
ཐུགས་སེམས་སྐྱོ་བ་མ་གནང་། །སྤྱན་ཆབ་བསིལ་བ་མ་གནང་། །གློ་བུར་
དུས་ཀྱི་འགྱུར་བ། །མི་རྟག་འཁོར་བའི་ཆོས་ཉིད། །ད་ལྟ་སྤྲིན་བྲལ་ཉི་མ། །གློ་བུར་
སྤྲིན་ནག་ལང་ལོང་། །ད་ལྟ་རླུང་ཆེན་འུར་འུར། །གློ་བུར་ཉི་འོད་ལྷང་ལྷང་། །རྟ་
བདུན་དབང་པོའི་བཞིན་རས། །གསལ་སྒྲིབ་འགྱུར་བ་བཅོ་བརྒྱད། །རང་ཅག་ས་
སྟེང་མེ་ཏོག །སྲ་བརྟན་རྩ་བ་ཚུགས་པར། །མི་མཐུན་དུས་བཞིའི་འགྱུར་བར། །
བསྟུན་པའི་ཐབས་ཤིག་ལོས་དགོས། །བསྟུན་ལུགས་རྣམ་པ་མང་བོ། །ཁྱེད་ཀྱིས་
མཁྱེན་པ་ཨེ་བྱུང་། །ཡང་ཅུན་ཐུགས་སྣང་མ་གཡེང་། །ང་ཡི་ཕྱོགས་ལ་གསོན་
དང་། །ཞེས་བཤད་ནས་སྙན་འཇེབས་དང་ལྡན་པའི་གླུ་འདི་ལྟར་བླངས་སོ། །
དཔྱིད་ཀྱི་དྲོད་རླུང་ས་གཞིར་ལྡང་བའི་དུས། །དགུན་གྱི་གྲང་ངར་ཁུར་
གྱིས་མནན་པའི་ལུས། །ཉི་ཟེར་རེག་པའི་འདམ་སྐྱེས་པདྨ་བཞིན། །ལྷུག་པོར་
གྲོལ་དང་ཡན་ལག་དལ་བུར་འགུལ། །སྤྲོ་སེམས་ཆེན་པོས་མྱུ་གུ་འབུས་ལ་བྲེལ། །
དཔྱིད་དུས་རྫོགས་རྗེས་དབྱར་གྱི་དུས་སྟོན་ཤར། །ལང་ཚོས་སྙེམས་པའི་ལུས་ལ་
གོས་ལྡང་གྱོན། །བཀྲག་མདངས་རྒྱས་པའི་བཞིན་བཟང་ངོམ་བཞིན་དུ། །དགའ་
བདེའི་དཔལ་ལ་ཡུད་ཙམ་ལོངས་སྤྱད་དེ། །སེ་གོལ་གཏོགས་འདྲའི་དབྱར་དཔྱིད་
དུས་བཟང་འདས། །སྟོན་སྤྲིན་ཕུང་པོས་ས་གཞི་རྡུལ་གྱིས་བཅོམ། །སྔོ་ལྗང་ལུས་
མཛེས་སྐྱ་སེར་ཅན་དུ་གྱུར། །མཛེས་སྡུག་བཞིན་གྱི་བཀྲག་མདངས་དབང་མེད་
འཚེར། །ནུས་མེད་ལུས་ཆུང་རླུང་གིས་གཡོ་བཞིན་དུ། བློ་རྩ་བསྒྲིམས་ནས་རྩ་
( 133



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
བ་ཚུགས་ལ་འབད། །འུར་འུར་སྟོན་ལྷགས་རང་ཅག་ཉམས་པའི་གཞི། །མ་རེག་
བཟོད་དཀའི་དགུན་དུས་དེ་མུར་འོངས། །མ་བསྐུས་ལྗོངས་ཡོངས་ཐལ་བའི་
མདོག་སྐྱ་འཛིན། །མ་ཕྲོགས་ས་གཞིའི་ལུས་རྒྱན་དབང་མེད་དོར། །མ་བརྡུངས་
རབ་སྒྲོག་འུར་འུར་རླུང་གི་སྒྲས། །མ་བདས་དྲི་བཟང་ཚོགས་རྣམས་མཁའ་ལ་
ཡལ། །མ་ཕྱུང་ཡོངས་རྫོགས་འཚོ་བཅུད་བཟང་བོས་བསྐྱངས། །མ་བསྐུལ་རབ་
སྨིན་རྒྱུད་བཟང་སྤེལ་ལ་བྲེལ། །གསན་པ་ཨེ་བྱུང་ན་ཆུང་ཡང་ཅུན་ལགས། །
མཁྱེན་པ་ཨེ་བྱུང་ན་ཆུང་ཡང་ཅུན་ལགས། །དེ་ལྟར་དུས་བཞིའི་འགྱུར་བ་མི་ཟད་
པར། །བསྟུན་དང་འཐབ་པའི་རྩལ་ཡོན་མེད་གྱུར་ན། །སྐྱེ་རྒུའི་ཡིད་དབང་འཕྲོག་
པའི་བཀྲག་མདངས་དང་། །རྐང་དྲུག་འཚོ་བཅུད་ལེན་པའི་གེ་སར་དག །ཇི་ལྟར་
ལྡན་ནམ་ན་ཆུང་ཡང་ཅུན་ལགས། །ད་དུང་དུས་བཞིའི་འགྱུར་བས་མི་ཚད་
པའི། །དུས་ཀྱི་བགེགས་བར་ནམ་ཡོང་ཆ་མི་འཚལ། །རི་གཟར་མཐོན་པོའི་
རྦབ་རྒོད་རྡོ་ཆེན་དང་། །མི་རྟག་འཁོར་བའི་རྐྱེན་དང་ཆག་སྒོ་དག །གློ་བུར་
ནམ་འོང་རང་རེས་དཔག་པར་དཀའ། །བགེགས་ངན་བར་ཆད་གློ་བུར་འོང་བ་
ལ། །འགོག་ཐབས་མེད་ཀྱང་གཡོལ་ཐབས་ལོས་ཀྱང་ཡོད། །གཡོལ་ལུགས་རྣམ་
པ་བཅོ་བརྒྱད་ཡོད། །རང་དོན་འབའ་ཞིག་དོན་གཉེར་ནས། །གཞན་ལ་གནོད་
པའི་སེམས་བཅངས་ན། །རེ་ཞིག་རྒྱལ་ཡང་ཕུགས་མི་བརྟན། །དཔའ་དང་བློ་
ཁོག་ཡོད་བསམས་ནས། །ངའོ་རང་རློམ་ཆེ་དྲགས་ན། །ཆག་སྒོའི་རླུང་གིས་
བདས་པའི་གྲུ། །མུ་མེད་ཀླུང་དུ་བསྐྱལ་དང་མཚུངས། །ཨེ་མ་ཡང་ཅུན་གྲོགས་
པོས་གསོན། །དེ་རིང་ཉི་མའི་མགོ་གཞུག་ལ། །རང་རེའི་ཁྱིམ་ཆུང་ལྷུར་རའི་
ནང་། །ཀུན་གསལ་བུ་མོའི་བཞིན་རས་ནི། །རེ་ཞིག་དྭངས་ལ་རེ་ཞིག་ནག །
གློ་བུར་བཞིན་གྱི་མདངས་འགྱུར་ནས། །ཁྲོས་འཁྲུག་རྔམས་པའི་གད་རྒྱངས་
ཉྩ 134 རྒྱུ



འབྲིང་སྡུག་ཐང་
། རྒྱུན
བསྒྲགས་མ་ཐག །ནོར་འཛིན་དགའ་མའི་སྒེག་ཉམས་དེ་མུར་བཅོམ། །གློ་བུར་
རྐྱེན་ངན་ལྡུམ་རའི་སྒོ་རྩར་ལྷགས། །སྐུ་མཁྱེན་ཐུགས་མཁྱེན་ཞུ་ཡུལ་མ་མཆིས་
ཀྱང་། །ཡིད་སེམས་མཐུན་པའི་སྤུན་ཟླ་ཆེ་ཆུང་ཀུན། །སེམས་གཅིག་ཏུ་བསྒྲིལ་
ནས་ཉེན་ཁ་བཀག །གཟིགས་ཨེ་བྱུང་མཛེས་ལྡན་ཡང་ཅུན་ལགས། །ཐུགས་ཨེ་
དགོངས་ནད་ཀྱིས་མནར་བའི་གྲོགས། །ངེད་མེ་ཏོག་སད་གཡོལ་སེར་གཡོལ་
བྱེད་པའི་དུས། །ཁྱེད་རྒོད་མདོག་ཤར་ནས་ལྡུམ་རའི་ཟུར་དུ་འཕོས། །སྡུག་གྲོགས་
མེད་སྦྱར་སྡོང་རྐང་གཅིག་ལུས། །ཐོག་གནམ་ལྕགས་རྒྱག་དུས་འཁྱུད་ས་མེད། །
རླུང་སེར་བ་ཡོང་དུས་ཡིབ་ས་མེད། །མཐར་ན་ཟུག་མ་ཐེག་ས་རུ་འགྱེལ། །ངེད་
བགེགས་གྲོལ་བདེ་བར་འཁོད་ཙ་ན། །ཁྱེད་གདུང་བས་མནར་བཞིན་འོ་དོད་
འབོད། །གྲོགས་སྤུན་ཟླའི་སྐྱོ་གནས་དེ་མཐོང་ནས། །དེར་ཆེ་ཕྲ་ཀུན་གྱིས་ཁྱེད་
མཐའ་བསྐོར། །ཕན་སེམས་ཀྱིས་བཅོས་ཐབས་ཅི་ཡང་བྱས། །ནད་སངས་དྲག་
བདེ་བགྲོད་མ་ཐུབ་ཀྱང་། །སྐེད་མི་ཆད་ལྔ་བའི་ལམ་ནས་ཐར། །ད་ཐུགས་འགྱོད་
མ་གནང་བདེ་མོར་བཞུགས། །བློ་བག་ཕེབས་ལུས་བདེའི་གཞི་མ་རེད། །མི་
སེམས་ཆུང་འཆམ་མཐུན་གཞི་མ་རེད། །ཀུན་མཐུན་ན་ལྡུམ་རའི་མཛེས་རྒྱན་
རེད། །ཡང་གསོན་དང་ན་ཆུང་ཡང་ཅུན་ལགས། །མཐོ་ནམ་མཁའི་སྟེང་གི་ཁྱུང་
ཁྲུང་ཚོགས། །ཁྱུ་གཅིག་ཏུ་འདུས་ནས་འཕུར་ལྡིང་བྱེད། །བྱ་ཁྲུང་ཁྲུང་ཁྱུ་དང་
བྲལ་ཟེར་ན། །གཅེས་རིན་ཆེན་སྲོག་དང་འབྲལ་ངེས་རེད། །འོག་ཆུ་མོའི་ནང་
གི་གསེར་མིག་ཚོགས། །ཁྱུ་གཅིག་ཏུ་འདྲེས་ནས་འཁྱུག་འགྲོས་བྱེད། །ཉ་གསེར་
མིག་འཁྱུག་འགྲོས་བྱེད་ཟེར་ན། །དོལ་ལྕགས་ཀྱུའི་ཁ་རུ་ཐེབས་ངེས་རེད། །བར་
ས་གཞིའི་སྟེང་གི་སྐྱེ་རྒུའི་ཚོགས། །རང་རིགས་མཐུན་མཉམ་དུ་བདེ་སྡུག་མྱོང་། །
མི་གྲོགས་མེད་གཅིག་པུར་ལུས་ཟེར་ན། །ཟས་ལས་མེད་ལྟོགས་གྲིར་འཆི་
༄༅ 185 རྒྱུ



ཟ
པ་ལས
_ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ལེ་རེད། །གཞན་སེམས་ཅན་ཀུན་དང་རྗེས་མཐུན་པའི། །བློ་སྤྱོད་པ་ཤེས་ན་མཁས་
པ་ཡིན། །དམན་དུད་འགྲོ་ཡིན་ཡང་རིགས་མཐུན་རྣམས། །ཁྱུ་གཅིག་ཏུ་གནས་
པའི་ཚུལ་ལ་ལྟོས། །ཞེས་མཁས་པའི་ལེགས་བཤད་དག་ལས་གསུངས། །ཡང་ཅུན་
མཛེས་མ་ཁྱོད་རང་གིས། །ལེགས་པར་སོམས་ལ་བསམ་མནོ་ཐོངས། །ཁེངས་རློམ་
སྤངས་ནས་བག་ཡོད་མཛོད། །རིང་མིན་དྲག་སྐྱེད་འབྱུང་བའི་དུས། །ད་ལྟའི་
བསླབ་བྱ་མི་བརྗེད་པར། །ང་མིན་ན་སུ་ཡིན་སྙམ་པ་ཡི། །བསམ་པ་དང་སྤྱོད་པ་
རིངས་མོར་དོར། །ལྡུམ་ར་འདོམ་གང་གྲུ་བཞིའི་ནང་། །སྐྱིད་ལ་ཁའི་རྩྭ་ལ་མཉམ་
བཟའ་དང་། །སྡུག་སྔོན་མོའི་ཆུ་ལ་མཉམ་འཐུང་མཛོད།། །
ཅེས་སེར་ཆེན་གྱི་མཆུ་སྒྲོས་པད་མའི་འཛུམ་མདངས་བཞད་པ་ལས་ངག་
འཇམ་ལ་དོན་ཟབ་པའི་བསླབ་བྱ་བཟང་བོས་ཕ་རོལ་པོའི་ཡིད་གཞུ་མོ་ལྟར་
བཀུགས་པའི་མཐར་ལག་པ་གཡས་པས་ཁ་བྱིལ་བྱིལ་ཞིག་བྱས་པ་དང་མཆིལ་
མ་མེད་ཙམ་ཞིག་བྱས་རྗེས་སྔར་བཞིན་ལག་པ་གཉིས་ཀྱིས་ཡང་ཅུན་གྱི་མགོ་
པང་ཞིང་གནག་སྣུམ་འདྲེན་བྱེད་ཟུང་ལས་བྱམས་བརྩེའི་འོད་མདངས་འཕྲོ་
བཞིན་པར་ཡང་ཅུན་ལ་གཡོ་བ་མེད་པར་ལྟ་བཞིན་པར་གནས་སོ། ། །
སེར་ཆེན་གྱིས་ཡིད་གཞུང་ལ་སེམས་བཟང་བའི་བསླབ་བྱ་བསྟན་རྗེས་
ཡང་ཅུན་སེམས་འགུལ་ཚད་མེད་ཐེབས་ཏེ་མགོ་དལ་བུར་ལྕོག་ལྕོག་བྱེད་བཞིན་
པར་སྔར་བྱས་ལ་འགྱོད་སེམས་ཀྱིས་མནར་བའི་མགོ་ཅུང་ཟད་དུད་ནས་སྐད་
ཆུང་ངུས་འདི་སྐད་ཅེས་བརྗོད་དོ།།
ཡིད་འོང་ལྡུམ་རའི་མེ་ཏོག་ཆེ་ཕྲ་ཀུན། །ཐུགས་དགོངས་མ་གཡེང་བདག་
གི་གཏམ་ལ་གསོན། །བློ་ལྡན་སེར་ཆེན་གསུང་གི་བདུད་རྩིའི་བཅུད། །སེར་བས་
བཅོམ་པའི་ཞིང་ནང་ལོ་ཏོག་ལ། །ཡན་ལག་བརྒྱད་ལྡན་ཆུ་རྒྱུན་དྲངས་པ་དང་། །
185 རྒྱུ



འབྲོང་ཕྲུག་ཐང་། རྒྱུ
མུན་པས་དཀྲིགས་པའི་མུ་ཏོའི་དོ་ར་རུ། །ཁྲི་གདུགས་ཉི་མའི་འོད་སྣང་འཚེར་
བ་བཞིན། །རང་ཚོད་མི་ཐིག་བློ་དམན་ཡང་ཅུན་ལ། །གཏི་མུག་བསལ་ནས་
བློ་སྐྱེད་ཇི་སྙེད་བྱུང་། །ལྷག་པར་དེ་རིང་རྐྱེན་ངན་འཕྲད་པའི་དུས། །རང་ཅག་
པདྨ་ཅན་གྱི་སྤུན་ཟླ་ཚོས། །ཁོ་མོ་མི་རྟག་ལམ་ལས་ཚུར་དྲངས་ཏེ། །བརྩེ་བས་
སྐྱོང་བའི་བཀའ་དྲིན་བསམ་བཞིན་དུ། །སྔར་བྱས་རྨོངས་པའི་ལས་ལ་གཏིང་
ནས་འགྱོད། །སྔར་བཤད་ཁུངས་མེད་གཏམ་ལ་ཞེ་རེ་ཁྲེལ། །དེ་རིང་སྤུན་ཟླ་
ཀུན་གྱི་ཞལ་སྔ་རུ། །སྔོན་ཆད་མཆོག་ཏུ་རློམ་པའི་ང་རོ་ཡིས། །རང་བསྟོད་
གཞན་སྨད་བྱས་པ་མཐོལ་ལོ་བཤགས། །ད་ནི་འགྱོད་པའི་ཚིག་ལོ་མང་མི་ཞུ། 1
ཁ་བཤད་ཆུ་ཡི་ལྦུ་བས་རྔོ་མི་ཐོགས། །ལག་ལེན་གསེར་གྱི་ཐིགས་པ་སྙིང་པོ་
ཡིན། །མ་ཤི་ཚེ་རིང་ལོ་ཤས་འཚོ་ཟེར་ན། །ཉམ་ཆུང་ཚུལ་མཐུན་འདོད་ཆུང་
ཆོག་ཤེས་ཀྱིས། །རང་རིགས་རྣམ་བཀྲ་ཡིད་འོང་ལྡུམ་ར་ཡི། །སྤུན་ཟླ་ཆེ་ཕྲ་ཀུན་
གྱི་དགེ་ཡོན་བླང་། །བློ་ལྡན་སེར་ཆེན་བདག་གི་བཤེས་གཉེན་མཛོད། །སྒྲོལ་
མ་རྒྱ་སེ་བདག་གི་མིག་དཔེར་འཛིན། །རིགས་མཐུན་གཞན་དང་ཕུ་ནུ་བཞིན་
དུ་འགྲོགས། །རང་རེའི་ཚལ་འདིར་དཔྱིད་དཔལ་བཞད་པའི་དུས། །ཉི་ཟླ་
སྒྲོན་མེར་བཏེགས་ནས་ཚངས་དབང་ཟུང་། །མིག་སྟོང་སྤྲུལ་ཏེ་ལན་བརྒྱར་
གཟིགས་ཙ་ན། །སུམ་རྩེན་ཐིག་ལེའི་མཆོག་མ་ཞལ་སྐྱེངས་ཏེ། །བཞིན་ངོ་
སྤར་བས་བཀབ་ནས་རིངས་འབྲོས་པའི། །ལྡུམ་རའི་དཔལ་ཡོན་རྒྱས་ཕྱིར་བདག་
གིས་འབད། །ཅེས་ཁེངས་རློམ་ཅན་གྱི་ཡང་ཅུན་མེ་ཏོག་འདི་འཚོ་བ་དངོས་ཀྱི་
ནང་དུ་བློ་རྒྱ་ཇེ་ཆེར་སོང་བ་དང་བློ་སྐྱེད་ཆེན་པོ་བྱུང་ནས་འགྱོད་བཤགས་ཀྱི་
གླུ་ཆུང་འདི་ལྡུམ་རའི་མེ་ཏོག་ཚོས་ཐོས་རྗེས་ཡིད་འོང་ལྡན་པའི་བཞིན་ནས་
འཛུམ་མདངས་ཕྱུངས་ཤིང་མགོ་ལྕོག་ལྡེམ་ལྡེམ་བྱས། གེ་སར་ཟེའུ་འབྲུའི་ངོས་
རྒྱུ }B7 རྒྱུ



ཀྲུང་གོའི་བོད་ཀྱི་དེང་རབས་ཚོཔ་རིག་གཅེས་བཏུས།
སུ་འཕུར་ལྡིང་བྱེད་བཞིན་པའི་གྲོགས་པོ་རྐང་དྲུག་བུང་བ་ཚོས་ཟི་དིར་གྱི་ཅ་
ཅོ་སྒྲོག་བཞིན་པར་ཡང་ཅུན་གྱི་ངོས་སུ་འདུས་ནས་རྩེ་དགའི་གཏམ་གླེང་དང་
སྙན་འགྱུར་མགྲིན་དབྱངས་ཀྱི་བསྟོད་གླུ་ཅི་དགར་ལེན། ལྡུམ་རའི་འགྲམ་གྱི་རྒྱ་
ལྕང་དང་ཤུག་པ་ལ་སོགས་པའང་བློ་བདེ་བག་ཕེབས་སུ་གྱུར་ནས་ཡིད་དབང་
འཕྲོག་པའི་མེ་ཏོག་ཅི་དགར་བཞད་པའི་སྐྱེད་ཚལ་འདིའི་མཐའ་སྐོར་གྱི་མེལ་
ཚེ་བཞིན་དུ་ཀྲོང་ངེར་ལངས་ནས་འདུག་གོ། །
ཉིན་ཤས་སོང་མཚམས་ཡང་ཅུན་གྱི་ནད་གཞི་སངས་དྲག་བྱུང་ནས་
འཇོ་སྒེག་ལང་ཚོའི་འདབ་སྡོང་གཡོ་བཞིན་པར་ལྡུམ་རའི་མེ་ཏོག་ཀུན་ལ་
བརྩེ་བའི་འཛུམ་གྱིས་བསུ་ཞིང་ཁོང་ཚོས་ཁ་ཞེ་གཉིས་མེད་ཀྱི་རོགས་རམ་
གནང་བར་ཐུགས་རྗེ་ཆེ་ཞུས། མེ་ཏོག་ཀུན་གྱིས་ཀྱང་ཡང་ཅུན་དྲག་སྐྱེད་བྱུང་
བར་དགའ་སྤྲོའི་འཚམས་འདྲི་དང་བརྩེ་བའི་གཏམ་གླེང་བྱས། དེ་ནས་བཟུང་
ཡང་ཅུན་གྱི་བཞིན་ལ་ཁེངས་རློམ་ང་རྒྱལ་གྱི་གཟི་མདངས་ཞི་ནས་ཁེངས་ཆུང་
བག་ཡོད་ཀྱི་ཀུན་སློང་བཅོས་མེད་དུ་མངའ་བའི་མཚན་མ་ལས་མགོ་ཅུང་དུད་
པའི་ཚུལ་འདིས་ནི་ཡང་ཅུན་མཛེས་མ་འདི་སྔར་བས་ཡིད་དབང་འཕྲོག་པར་
གྱུར་ཏོ།།
དེ་ལྟར་ཡིད་འོང་གི་ལྡུམ་ར་འདི་ནི་སྔར་བས་མཛེས་སྡུག་བཀྲག་མདངས་
ལྡན་པ། ཀུན་མཐུན་བག་ཡོད་ལྡན་པ། ཆེ་ཕོ་རྒོད་དང་ཆུང་སྡར་མའི་གྱོད་ཁ་མཆུ་
མེད་པར་ཕ་མ་གཅིག་གི་བུ་ཕྲུག་ལྟར་བདེ་སྐྱིད་བག་ཕེབས་ཀྱི་དཔལ་ལ་རོལ་
བཞིན་པར་གནས་སོ། ། །
སྨྲས་པ། རང་སེམས་དྭངས་གསལ་མེ་ལོང་གཙང་མའི་ངོར། །གང་སྣང་
དཔེ་རུ་འཆར་བའི་ངོ་མཚར་འཕྲུལ། །སྣ་ཚོགས་མེ་ཏོག་གཟུགས་སུ་འགོད་པའི་
% 183 རྒྱུ



འབྲིང་སྡུག་ཐང༌། ཨུ་
གཏམ། །ཉུང་ངུའི་ཚིག་གིས་མཚོན་པར་ནུས་མིན་ལ། །མ་དག་མི་སྙན་བབ་ཅོལ་
སྨྲ་བ་དག །དཔྱོད་ལྡན་མཁས་པ་ཁྲེལ་བའི་གཞིར་འགྱུར་ཀྱང་། །ཁྱར་ཁྱོར་བྱིས་
པའི་དུས་ཀྱི་གོམ་པའི་འགྲོས། །ནམ་ཞིག་བྱང་བར་འགྱུར་བའི་རེ་བས་བསྐུལ། །
1981 1
1981.11.15ཉིན་ལྷ་ས་ནས།
(1982ལོའི《སྦྲང་ཆར》དེབ་དང་པོ་ལས་བདམས)
ཉྩ 139 ཉྩ



༩ ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
རྟ་འདུལ་མཁན་གྱི་གཏམ་རྒྱུད།
དབང་ཆེན་སྟོབས་རྒྱལ།
མཚོ་སྔོན་མགོ་ལོག་གི་བྱང་ཤར་ས་ཁུལ་གྱི་འབྲོག་སྡེ་ཞིག་ན་བུ་བསོད་
ནམས་ཟེར་བ་ཞིག་ཡོད་པ་དེ་ལོ་དྲུག་གི་སྐབས་སུ་མི་ཡུལ་གྱི་སྲིན་པོར་གྲགས་
པའི་ཇག་རྐུན་མཱ་པུ་ཧྥང་གིས་མགོ་ལོག་ལ་དམག་དྲངས་ནས་ཁོའི་ཕ་མ་གཉིས་
དམར་གསོད་བྱས་ཤིང་ཁོ་རང་དྭ་ཕྲུག་ཏུ་ལུས་སྟབས། དཔོན་པོ་མཁར་རྒྱ་ཚང་
ལ་ཡར་རྫི་དང་བེའུ་རྫི་བྱས་ནས་འཚོ་བ་སྐྱེལ་དགོས་བྱུང་། ཁོ་ལ་དུས་རྒྱུན་དུ་
ཚི་ལེན་དང་རྐང་སྣམ་ཙམ་ཡང་གྱོན་རྒྱུ་མེད་པ་དང་དབྱར་གཞུང་ཚ་གདུག་ཆེ་
དུས་སློག་ཧྲུལ་གྱི་ཕུ་ཐུང་ཡང་མ་གྱོན་སྟབས་ཤ་སྐྱི་ཉི་མས་བསྲེགས་ནས་སྔོན་
པོར་སོང་བས་མི་ཀུན་གྱིས་ཁོ་ལ་སྔོ་ལོ་ཞེས་འབོད། ཕྱུགས་བདག་གིས་ཁོ་ལ་
གཅར་རྡུང་བྱས་ཚེ་རི་ལ་བྲོས་ནས་ཉིན་མང་བོར་ཕྱིར་མི་འོང་བས་མཚང་མིང་
ལ་རི་ཉལ་ཞེས་ཀྱང་འབོད། ཁོ་ནི་ཆུང་དུས་ནས་བཟུང་གཞན་དབང་དུ་གྱུར་
པའི་བྲན་གཡོག་ཡིན་སྟབས་ཉིན་མཚན་མེད་པར་ཕྱུགས་བདག་ཚང་གི་རྟ་ནོར་
གང་བོར་ཐམས་ཅད་བཙལ་དུ་འགྲོ་དགོས་ཤིང་། བགྲོད་ལམ་ཤེས་དཀའ་བའི་
ན་འདམ་དང་། ཕྱོགས་བཞི་དཔག་དཀའ་བའི་བྱང་ཐང་། གྲང་ངར་བཟོད་དཀའ་
བའི་གངས་ལམ། མི་ཕྱུགས་ཐར་དཀའ་བའི་དྲེད་ལམ་དང་། སྤྱང་ཚོགས་ཀྱི་
གནས་གང་ལ་ཡང་རང་དབང་མེད་པར་ནམ་རྒྱུན་འགྲོ་དགོས་པས། རྐྱེན་ངན་
19) ཆ



འབྲོང་སྟག་ཐང་།
གྲོགས་སུ་ཤར་བའི་དཔེ་བཞིན་ཁོ་ལ་སྦྱོང་བརྡར་བཟང་པོ་ཐོབ་ནས་ལོ་ན་ཅུང་
ནར་སོན་སྐབས་སྙིང་སྟོབས་ཆེ་ཞིང་དཔའ་ངར་ལྡན་པ། སྟོབས་ཤུགས་ཆེ་ལ་
སྤྱང་གྲུང་འཛོམས་པ་སོགས་ཕོ་རྩལ་དང་ལྡན་པ་ཞིག་ཏུ་གྱུར་ཏོ།།
དེ་ལྟར་དཀའ་སྡུག་མྱངས་ནས་ལོ་བཅུ་ལྷག་འགོར་བ་ན་ཁོ་རང་ཡང་ལོ་
བཅོ་བརྒྱད་ལ་སླེབས། ལོ་རེ་བཞིན་ཕྱུགས་བདག་ཚང་གི་རྟ་རྒོད་ཐོ་རུ་རྣམས་ཤ་
མ་རྒྱས་སྔོན་དུ་དཔྱིད་མགོ་ཤར་བ་དང་ཁ་ལོ་འདུལ་དགོས་པས། ལོ་དེར་ཡང་
ཁོའི་ཁྱིམ་ན་ཡོད་པའི་མི་རྐྱང(བྲན་གཡོག)རྣམས་ཀྱིས་རྟ་རྒོད་ཐོ་རུ་རྣམས་
ཞགས་པས་བཟུང་སྟེ་ཁ་ལོ་འདུལ་བཞིན་ཡོད་པ་ལ། དེའི་ནང་དུ་རྟ་ཕོ་ནག་པོ་
མཚེས་དཀར(ཕྱི་རྟིང་དཀར་པོ་ཅན)ཞིག་ཡོད་པ་ནི་འདི་ལྟར། ལུས་ཀུན་ལྟུང་
གའི་མགྲིན་པ་ལྟར་གནག་ཅིང་། །ཐོད་སྤུ་དུང་ལྟར་དཀར་བའི་ཁ་དོག་ལ། །རྨིག་
བཞི་རླུང་གིས་བཏེགས་འདྲ་འཕུར་ལ་ཁད། །འགྱིང་ཡག་སེང་གེ་དཀར་མོའི་
ཁོག་སྟོད་ལ། །ཁྲུ་བྲང་ཁྲུང་སྐེ་ཡུ་མོའི་མགོ་ན་མཛེས། །རྣ་བའི་རྩེ་ན་རྒོད་ཀྱི་ཐུལ་
ཕྲན་ཅན། །འདྲེན་བྱེད་སྦལ་བ་རྒྱ་བོའི་མིག་ཕོར་ལ། །མཐོང་བྱེད་ཞེ་སྡང་སྦྲུལ་
གྱི་མིག་འབྲས་ལྡན། །འཇིགས་རུང་དམར་ཡག་སྟག་གི་ཁ་ཤ་ལ། །འགྱུ་རུ་ཤ་བ་
རྒྱ་བོའི་མ་ནེ་ཡོད། །ཕུམ་ཕུམ་བྲེ་སེར་འབྲོང་གི་སྣ་མཁར་ལ། །རྫི་ལྡན་ཁ་དཀར་
རྐྱང་གི་སྣ་བུག་ཡོད། །སྙིང་འཛོམ་སྤུ་འཁྱིལ་ནོར་བུ་སུམ་ཚུགས་ལ། །ཐུང་ཀས་
དབུགས་ལེན་ལྦུ་བས་སུར་སྒྲ་སྒྲོག །གླང་ལྟོ་ཉ་རྒྱབ་ཤ་སྤུ་མཛེས་པ་ལ། །རྫོག་མ་ལྷོ་
སྤྲིན་བཞིན་དུ་སྤུངས་ལ་འཁྱིལ། །རྔོག་འཛོམ་གཉིས་ནི་ཉི་ཟླ་ཁ་སྤྲོད་ཚུལ། །སྤུ་
འཁྱིལ་གཉིས་ལ་སྤུ་དཀར་ཚོམ་རེ་སྐྱེས། །བ་རྔ་ཤ་རྒྱུད་རྒོ་བོའི་དྲུག་འདྲ་བར།
།ལུང་འཛོམ་གཉིས་ནི་དགྲ་རོ་མགོ་བསྡོས་ཚུལ། །སྤུ་འཁྱིལ་གཉིས་ལ་སྤུ་དམར་
ཚོམ་རེ་སྐྱེས། །དཔེར་ན་དགྲ་ཁྲག་ཟགས་པའི་ཐིགས་པ་འདྲ། །འཛོམ་གསུམ་
ཚུ 191 ཉྩ



ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས།
མཛེས་དགུ་ཚང་བའི་རྟ་མཆོག་ཅིག །ཕོ་རྩལ་སྣ་དགུའི་རྩལ་རབ་མ་རྫོགས་ན།
།སྐྱེ་བོ་གཞན་པ་སུས་ཀྱང་སྤྱོད་ཡུལ་མིན། །རྟ་དེ་ཞགས་པས་བཟུང་ཞིང་མི་མང་
གིས་ཞགས་པའི་སྣེ་ནས་འཐེན་ཏེ་སུག་བཞི་ལ་སྒྲོག་བརྒྱབ། མགོ་ལ་སྲབ་བསྐོན་
ནས་གསར་བུ་རྣམས་བཞོན་པར་བརྩམས་པ་ན། མི་གང་རིག་ཐམས་ཅད་ལ་
སྔོན་ནས་བྱུང་ན་སོ་ཤད་དང་ལག་གཡོབ། རྗེས་ནས་བྱུང་ན་གཞུག་འཕྲ་དང་གློ་
འཕྲ་བྱེད་པར་མ་ཟད། མཆོང་ལྡིང་རེ་བྱས་ནས་འཚེར་སྐད་དྲག་པོ་རེ་བཏོན་ཚེ་
མི་རྣམས་དབང་མེད་དུ་ཕྱིར་འབྲོས་མི་བྱེད་ཀ་མེད་ཡིན། སྐབས་དེར་འབྲོག་པ་
གཞོན་ནུ་སྟོབས་ལྡན་ཟེར་བ་གཟུགས་རིང་ཞིང་། རྩལ་ཆེ་བ་ཞིག་ཡོད་པ་དེ་མི་
ཚོགས་ཀྱི་ནང་ནས་ཡར་ལངས་ཏེ་ཕུ་ཐུང་གཉིས་དཔུང་རྩར་དེད་ནས་། རྟ་འདི་
ཅི་འདྲ་ཡིན་ཡང་། ཁོ་ལ་རྡུང་བྱེད་ཀྱི་རྭ་ཅོ་ནི་མེད། འཛིན་བྱེད་ཀྱི་མཆེ་བ་ནི་
མེད། ཕྱི་སྤུ་ནང་སློ་ཡིན་པའི་དུད་འགྲོ་ཐ་ཤལ་འདི་ལ་སྐྲག་རྒྱུ་ཅི་ཡོད། ང་དྲེད་
སོག་དཀར་ལ་ཡང་མི་སྐྲག་པའི་ཕོ་རྒོད་ཅིག་ཡིན་པས། ཁྱོད་ཚོས་ལྟད་མོ་ལྟོས་
ཟེར་ནས། ཚམ་ཚོམ་མེད་པར་སྲབ་མདའ་བཟུང་ཞིང་ཐག་ཉེ་རིང་གི་མཚམས་
ནས་རྐང་བ་ཐང་ལ་ཐུག་མ་རེག་ཙམ་གྱིས་རྟ་ཐོག་ཏུ་མཆོངས། རྐང་བ་གཉིས་
རྟའི་ལྟོ་བར་དམ་པོར་འཁྱུད། ལག་པ་གཅིག་གིས་སྲབ་སྐྱོགས་བཟུང་། ལག་པ་
གཅིག་གིས་རྔོག་ཆུང་ནས་བཟུང་སྟེ “སྒྲོག་ལོངས་ལ་ཐོངས་ཤིག” ཅེས་བཤད་
པ་དང་། སྒྲོག་བླངས་ནས་བཏང་ཚེ། རྟ་དེས་འཕོངས་སྒྲིག་ཅུང་ཟད་ཙམ་ལས་
མ་བྱས་པས་སྟོབས་ལྡན་གྱི་བློ་ཅུང་ཟད་ལྷོད་ནས་ལག་པ་གཡས་པས་རྔོག་ཆུང་
བཏང་སྟེ། སྲབ་མདའ་བཞི་ཁུག་གིས་རྟའི་དྲུག་ལ་གཅིག་བྲབས་པ་དང་མཉམ་
དུ། རྟ་དེ་གློ་བུར་དུ་མཆོང་ལྡིང་བྱས་པ་དང་ཆབས་ཅིག་ཀག་གིས་ལངས་ཤིང་
སླར་ཡང་བྱ་འཕུར་བ་ལྟ་བུའི་མཆོང་ལྡིང་གཅིག་བྱས་པ་ན་སྟོབས་ལྡན་ལ་
གླུ 132



(s
འབྲོང་སྟག་ཐང་། ཨུ་
བསམ་ལོང་དྲན་ལོང་གང་ཡང་མ་བྱུང་བར་ས་ལ་གན་རྐྱལ་དུ་བརྒྱབ་པས་དྲན་
མེད་དུ་བརྒྱལ་ལོ། །རྟ་དེས་འཚེར་རྒྱངས་ཤིག་བྱས་ཏེ་བྱ་རྒོད་པོ་རྙི་ལས་ཐར་བ་
བཞིན་རྟ་ཁྱུའི་ནང་དུ་བརྒྱུགས་སོ། །སྐབས་དེར་དཔོན་པོས “ཨ་ཕའི་རོ། ཁྱོད་
ཚོས་ཅི་བྱེད་ཀི་ཡོད། སྟོབས་ལྡན་ཁྱོད་ཀྱིས་རྟ་མི་ཐུབ་པར་རྟ་ལ་ཞོན་རྒྱུའི་སྤོབས་
པ་གང་ནས་འོང་། སྐྱུར་ཞོག་བདག་བྱེད་མི་དགོས། རྟ་ཟུངས་ཤོག” ཅེས་སྐད་
ཅོར་ལན་མང་བརྒྱབ་ཀྱང་། མི་རྐྱང་རྣམས་ཀྱིས་མ་གོ་བའི་ཚུལ་གྱིས་སྣང་མེད་དུ་
བསྡད། དེ་ནས་དཔོན་པོས་རྟ་ལྕག་བཟུང་ནས་གང་བྱུང་དུ་གཡུགས་པས། འབྲོག་
གཞོན་རྣམས་ནས་མི་དགའ་བའི་རྣམ་འགྱུར་དང་བཅས་འགྲོ་འདོད་ལ་མི་འདོད་
ལྟར་སོང་བ་དང་། སྟོབས་ལྡན་ཡང་བརྒྱལ་སངས་ནས་ཁོ་རང་གི་ཆུང་མས་སྐྱོར་
ནས་ཁྱིམ་དུ་ཁྲིད་དོ།།
དེ་ནས་ཅང་མ་འགོར་བར་སླར་ཡང་རྟ་བཟུང་ནས་ཐོན་པ་དང་། དཔོན་
པོས་བཤད་རྒྱུར། “ཁྱོད་ཚོའི་ནང་ནས་རྟ་འདིའི་ཁ་ལོ་ཡག་པོ་ཐུལ་མཁན་ཞིག་
ཡོད་ན། མི་དེ་ལ་ངས་རྟ་འདི་ལོ་གཅིག་གི་ཞོན་པར་གཡར་ཆོག” ཅེས་བཤད་
ཀྱང་། ཁ་གྲག་མཁན་གཅིག་ཀྱང་མ་བྱུང་། ཁོས་ཡང་ཟློས་བསྐྱར་བཤད་ཐེངས་
མང་བྱས་ཀྱང་སྔར་བཞིན་ཁས་ལེན་མཁན་མ་བྱུང་། སྐབས་དེར་སྔོ་ལོ་མི་ཚོགས་
ཀྱི་ནང་ནས་མདུན་དུ་འོངས་ཏེ། “རྟ་འདི་འདུལ་བ་ནི་སླ་མོ་ཞིག་མ་ཡིན་
མོད། གང་ལྟར་ང་རང་ཤི་དགོས་སམ་རྟ་ཕོ་འདུལ་ཐུབ་མིན་ངས་ཚོད་ལྟ་ཞིག་
བྱེད” ཅེས་བཤད་དོ། །
དཔོན་པོས་སྔོ་ལོ་ཡིན་པ་མཐོང་ནས “ཁྱོད་མི་ཆུང་ཡང་ཧམ་སེམས་མི་
ཆུང་བར་འདུག ཁྱོད་ལ་ཆུང་དུས་ནས་སློག་ཧྲུལ་ལེབ་མོ་ཞིག་ཀྱང་གྱོན་རྒྱུ་མེད་
པར་མ་ཟད་རྩོམ་པ་ཕོར་བ་གང་ཙམ་ཡང་བཟའ་རྒྱུ་མེད་པས་ངའི་བཀའ་དྲིན་
195



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
མིན་ན་ཁྱོད་སྔར་ནས་ཤི་ཚར། ལྟས་ངན་ཁྱོད་ལ་ད་དུང་རྟ་འདི་འདྲ་ཞིག་དགོས་
སམ། ཧ་ཧ” ཞེས་བརྙས་བཅོས་བྱས། སྐབས་དེར་གཉེར་པ་སོང་ནས་དཔོན་པོའི་
རྣ་ནང་ལ་ཤབ་ཤུབ་མང་བོ་ཞིག་བཤད་པ་དང་དཔོན་པོའི་ངོ་ལ་འཛུམ་ལངས་
ནས་བཤད་རྒྱུར། “སྔོ་ལོ་རི་ཉལ་ཁྱོད་སེམས་རྣལ་དུ་ཕོབ་ལ་འདང་ལེགས་པོ་
ཞིག་རྒྱོབ། ཁྱོད་ཤི་ན་སྡུག་གྱོང་ཡིན། ཁྱོད་ཀྱིས་རྟ་འདུལ་མ་ཐུབ་ན་ཁྱོད་རང་
ཚེ་གང་ལ་ངའི་གཡོག་པོ་བྱེད་དགོས། གལ་ཏེ་ཁྱོད་ཀྱིས་རྟ་ལ་ཁ་ལོ་ལེགས་པོ་
ཞིག་འདུལ་ཐུབ་ན་རྟ་མཆོག་འདི་ཁྱོད་ལ་བྱིན་པ་ཡིན” ཞེས་བཤད་པས། སྔོ་
ལོས “དཔོན་གྱིས་གསུངས་པ་ལན་གཅིག་ཟེར་བ་བཞིན་ཁ་དན་ཚིག་ལ་གནས་
དགོས” ཞེས་བཤད་པ་ན། དཔོན་པོས་མགོ་གུག་གུག་ཙམ་བྱས་པ་ལས་ལན་མ་
བཏབ་པས། གཉེར་པས “དཔོན་གྱིས་གསུངས་པ་ལན་གཅིག་ཡིན་ཟེར་བ་ལྟར་
ཁྱོད་ཀྱིས་རྟ་འདུལ་ཐུབ་ན་རྟ་ཁྱོད་ལ་དབང་བ་ཡིན་མོད། འོན་ཀྱང་ཁྱོད་ཀྱིས་
རྟ་མ་ཐུལ་ན་ཅི་བྱེད” ཅེས་པས། སྔོ་ལོས “རྟ་མ་ཐུལ་ན་ང་རང་དཔོན་པོའི་ཚེ་
གཡོག་བྱེད་ངེས་ཡིན” ཞེས་ཚིག་ཐག་བཅད་ནས་བཤད་པས། དཔོན་པོ་དང་
གཉེར་པས་ཕན་ཚུན་མིག་བརྡ་ཞིག་བཏང་སྟེ་ཡིད་ཚིམས་པའི་ངང་ནས་བགད་
པ་རེད། དེ་ནས་སྔོ་ལོ་རྟ་ལ་ཞོན་རྩིས་བྱས་པ་ན། འབྲོག་པ་རྒན་པོ་མགོ་ཚ་རུ་
ལྟར་དཀར་བ། ཁ་ན་སོ་མུ་ཏིག་ཙམ་ཡང་མེད་པ། མིག་གཡུ་ལྟར་སྔོ་བ། བཞིན་
གཉེར་མས་གང་བ་ཞིག་གིས “སྔོ་ལོ་ཁྱོད་རྟ་འདི་ལ་ཞོན་གང་ནས་ཉན། ངའི་
ཚ་བོ་སྟོབས་ལྡན་ནི་ཕོ་རྩལ་དང་ལྡན་ལ་རྟ་དང་སྣ་ལོར་ཞོན་པ་ལ་ཤིན་ཏུ་མཁས་
ཀྱང་ད་རེབ་རྟ་འདིའི་སྒྲིག་ཐེངས་གསུམ་གྱི་སྣ་ཡང་མ་བརྟན། རྒན་པོ་ང་སྐྱེས་
ནས་བཟུང་རྟ་འདི་འདྲ་ཞིག་རིག་པ་ལྟ་ཅི། གོ་ཡང་མ་མྱོང་། རྟ་འདི་རང་གའི་རྟ་
ཞིག་མིན་པས། ཁྱོད་རང་ཞོན་ན་ཆག་སྒོ་འོང་ངེས” ཞེས་ཟེར་བ་དང་། སྔོ་ལོས་
* 194 རྒྱུ



འཕྲོང་སྡུག་ཐང་།
རྒན་པོའི་དཔུང་བ་ནས་བསྐྱོར་ཏེ། “ཨ་མྱེས་ཤེས་རབ་ལགས། ཁྱེད་ཀྱིས་སེམས་
གཏམ་བཤད་པ་ངེས་པར་བཀའ་དྲིན་ཆེ.……….” ཞེས་སྔོ་ལོའི་ཚིག་མཇུག་མ་
རྫོགས་པར། དཔོན་མཁར་རྒྱ་ཚུར་མཆོངས་འོངས་ཏེ། “རྒས་འཁོགས་མ་རུང་བ་
ཁྱོད་ཁ་རོག་ལ་མི་འདུག་པ་ཅི་ཡིན། རྟ་འདི་རང་གའི་རྟ་མིན་ན་སྟག་ཡིན་ནམ།
ལབ་རྒྱུ་མང་བའི་རྒས་འཁོགས་ཁྱོད་ཀྱི་ལྕེ་གཅོད་རན་འདུག” ཅེས་ཚིག་ལོག་
རྡོ་འདྲ་བ་ཞིག་བཏང་།
སྔོ་ལོས “དཔོན་པོ་ཐུགས་མ་ཁྲོ་དང་བདག་གིས་བཀའ་བཞིན་བསྒྲུབ་
པར་བྱའོ” ཟེར་བཞིན་ཚམ་ཚོམ་མེད་པར་རྟ་ལ་བཞོན་ནས་ལྕག་གིས་བྲབས་
ཤིང་ཀི་སྟོང་སྒྲ་གྲགས་པ་ཞིག་བཏབ་ནས་ན་ཐང་ཆེན་པོ་ཞིག་ལ་ཁ་གཏད་ནས་
བང་བཏང་བ་དང་། རྟ་དེས་ཀྱང་གནམ་ས་མགོ་མཇུག་བརྗེས་པ་ལྟ་བུའི་མཆོང་
ལྡིང་སྒྲིག་ཐེངས་བཅུ་ཕྲག་འགའ་བྱས་ཀྱང་སྔོ་ལོ་ནི་རྟ་ཐོག་ཏུ་ཕུར་བ་བརྡབས་
པ་ལྟར་ཉམ་ང་མེད་པར་གནས། རྟ་དེ་ཡང་མགོ་སྒྲིག་དང་བཅས་རྨིག་བཞི་ཐང་
ལ་མ་རེག་པ་ལྟ་བུའི་ངང་ནས་ན་ཐང་ཆེན་པོ་དེའི་བྱང་ཕྱོགས་ནས་ཤར་ཕྱོགས་
དང་ཤར་ཕྱོགས་ནས་བྱང་ཕྱོགས་སུ་བྱ་འཕུར་བ་བཞིན་ལྟ་མཁན་རྣམས་ཀྱི་མིག་
གིས་ཟིན་མི་ཟིན་ཙམ་དུ་ཐེངས་བཅུ་ཕྲག་ཁ་ཤས་ལ་བརྒྱུགས་པས། དཔོན་པོས་
སེམས་ཀྱིས་མ་བཟོད་པར་སྐད་ཤུགས་ཅི་ཡོད་ཀྱིས “སྔོ་ལོ་ཁྱོད་ཕྱིར་ཤོག རྟ་ཇི་
ལྟར་བཟང་ཡང་དབུགས་ལ་བརྟེན་ཡོད་པས་གློ་བ་བཀད་ནས་ཤི་ཉེན་ཆེ” ཞེས་
ལན་མང་དུ་བོས་པ་དང་། སྔོ་ལོས་རྟ་ཁ་ཕྱིར་བསྐོར་ནས། རྟ་ནག་ནག་ལྕང་གའི་
མདོག་ཅན་འདི། །རླུང་སྐྱི་སེར་དྲག་པོའི་བང་ཡ་རེད། །འདིས་འདབ་ཆགས་བྱ་
ལ་གཤོག་རྩལ་འགྲན། །བརྒྱུགས་བཏང་ན་ཐང་དཀར་སྦྱར་འཛིན་བྱེད། །རྟ་བརྒྱ་
ཡི་ཁྲོད་ཀྱི་རྟ་མཆོག་རེད། །འདི་གཤོག་པ་མེད་པའི་བྱ་ཞིག་རེད། །གོང་དཔོན་པོས་
དབས་
༄༅ 195 རྒྱུ



སང
ས
ཀྲུང་གོའི་བོད་ཀྱི་དེང་རབས་འཚོལ་རིག་གཅེས་བཏུས།
གནང་བའི་བདག་རྐྱེན་རེད། །ད་གསོད་ན་གསོ་ན་རང་ལག་རེད། །འདོ་རྟ་རྒོད་
སྟེང་གི་སྔོ་རྒོད་ང་། །འཁོར་མི་རྐྱང་ནང་གི་བུ་རྒོད་རེད། །མགོ་རུ་ཐུར་མེད་པའི་
འབྲོང་ཞིག་རེད། །རྒྱབ་ཐིག་ལེ་མེད་པའི་སྟག་ཅིག་རེད། །ཅེས་གླུ་ལེན་བཞིན་
ཕྱིར་མི་ཚོགས་ཀྱི་ནང་དུ་འོངས་ནས་མི་མང་གིས་དགའ་བའི་འབོད་སྒྲ་སྒྲོག་
གིན་ཡོད་པ་དཔོན་པོ་དང་གཉེར་པས་མཐོང་བས་ཁོ་གཉིས་ངོ་མདངས་ཤོར་ཏེ་
སེམས་ཁོང་དུ་ཆུད་ནས “གསོད་ན་གསོ་ན་རང་ལག་རེད། གསོད་ན་གསོ་ན་
རང་ལག་རེད” ཅེས་ཟློ་བཞིན་ཕྱིར་ཁྱིམ་དུ་ལོག་གོ ། ། །
སྔོ་ལོ་མི་ཚོགས་ཀྱི་དྲུང་དུ་སླེབས་པ་དང་རྟ་ལས་བབས་ནས་སློག་པའི་ཐུ་
བས་གདོང་གི་དངུལ་ཆུ་ཕྱིས། རྟ་དེའི་ཁ་ལ་སྔར་སྲབ་བསྐོན་མ་མྱོང་བས་ཁ་ཤ་
གཤགས་ནས་ཁྲག་དམར་ཐོན། ངར་ཆེན་འཕེལ་བས་ཁ་མུར་ཁྲིམ་ཁྲིམ་དུ་མུར།
སྣ་ནས་ཧུར་སྒྲ་སྒྲོག་བཞིན་རང་གི་བདག་པོ་ལ་ང་རང་ཡིད་ཚིམས་པ་ཞིག་རྒྱུག་
མ་ཐུབ་ཅེས་ལེ་བདའ་བྱེད་པ་དང་མཚུངས་སོ། །
མི་རྣམས་ཀྱིས་སྔོ་ལོ་བསྐོར་ནས་ཁྱོད་ནི་ངེས་པར་བུ་རྒོད་ཅིག་ཡིན་པས།
ཁྱོད་ཀྱི་མིང་ལ་སྔོ་རྒོད་ཟེར་བ་ནི “དོན་དང་མཐུན་པ་ཞིག་རེད་” ཅེས་ཟེར། ཨ་
མྱེས་ཤེས་རབ་ནས “དེ་རིང་ཁྱོད་ལ་ཆག་སྒོ་མ་བྱུང་བ་དེ་ངེས་པར་བཟང་། གལ་
ཏེ་ཁྱོད་རང་ཤི་ཡང་དོན་མེད་དུ་ཤི་བ་རེད། དཔོན་པོ་འདིའི་ཕའི་རིང་ལ་ང་ལོ་
བཅུ་གཉིས་ཀྱི་ཐོག་ནས་ཁོང་ཚང་ལ་གཡོག་བྱས་ཏེ་ད་ལྟ་རང་ལོ་བརྒྱད་ཅུ་གྱ་
གཅིག་ཡིན། ལོ་དེ་ཙམ་གྱི་རིང་ལ་ངན་ངོན་གྱི་འཚོ་བ་རོལ་པ་ལས་གཡོག་བླ་
འདི་ཡིན་ཞེས་ལུག་གཅིག་བྱིན་པ་ཡང་མི་དྲན། རྒྱལ་པོ་ཁྲི་ཁ་ན་ཡོད་ཀྱང་། སྤྱན་
མིག་ཕོར་ཁ་ ཟེར་བའི་དཔེ་བཞིན། དཔོན་དང་གཉེར་པ་འདི་གཉིས་ནི་གླུ་
གཡོག་རྣམས་ཀྱི་ཕོར་ཁ་ཙམ་ལ་ཡང་ལྟ་བའི་མི་ཞིག་ཡིན་པས། ཁྱོད་ལ་རིན་
ཉྩ 196



འབྲོང་ཕྲུག་ཐང༌། སྙ
ཐང་དང་བྲལ་བའི་རྟ་མཆོག་འདི་འདྲ་ཞིག་ག་ལ་སྟེར། ཁྱོད་རང་རྟར་བཞོན་
ནས་ཐེངས་ཁ་ཤས་བརྒྱུགས་པ་ཁོ་ཚོའི་སྲོག་ལ་ཐུག་པ་དང་འདྲ་བ་མ་ཤེས་སམ།
ངས་བལྟས་ན་རྟ་འདི་རྟ་ཁྱུ་ལ་བཏང་བས་དགའ། གལ་ཏེ་ཁྱོད་ཀྱིས་རྟ་མ་བཏང་
ན་ཐབས་ངན་སྣ་ཚོགས་གང་བྱེད་དགོས་ཀྱང་བྱེད་པར་མ་ཟད། མཐར་ཁྱོད་ཀྱི་
སྲོག་ཀྱང་འཆོར་ཉེན་ཆེ” ཟེར།
སྔོ་རྒོད་ཀྱིས “རྟ་ངས་དགོས་ཟེར་བ་མིན་ཏེ། ཁོས་སྟེར་ཞེས་བཤད་པ་རེད།
ཚིག་ཐོག་ཏུ་མི་འདུག་པར་ཁ་ཤིག་གིས་ཟོས་པ་ཡིན་ནམ། ངས་རྟ་མི་སྟེར་ངོ་མ་
ཡིན། ཁོ་ཚོས་ཅི་བྱེད་ན་བྱེད་དུ་ཆུག” ཅེས་རྟ་དེ་རྩྭ་ཁ་ཡག་ས་ཞིག་ལ་བརྟད་
ནས་བཞག་གོ །དེ་ནས་བཟུང་སྔོ་ལོས་ཉིན་རེ་བཞིན་རྟ་ལ་ཆུ་ལྡུད་པ་དང་རྟོད་ཁ་
སྤོར་བ། ཞོན་འབབ་སོགས་བྱས་ཏེ་རྟའི་ཁ་ལོ་འདུལ་བ་ཁོ་ན་ལས་དཔོན་ཚང་གི་
ཁྱིམ་དོན་ལ་གཡོག་གང་ཡང་མ་བྱས་པར་ཉིན་མང་ཙམ་སོང་ངོ་།།
དཔོན་པོ་དེ་ནི། གཤིས་རྒྱུད་མ་རུང་བ། རང་ལ་ཕན་པ་ཅུང་ཟད་ཡོད་ན་མི་
གསོད་པ་ནི་ཤིག་གསོད་པ་ལྟར་སྣང་མེད་བྱེད་པ། རྒྱུ་ལ་འདོད་རྔམ་ཆེ་བ། འབྲོག་
པ་རྣམས་ཀྱི་ལག་ནས་བཤུ་གཞོག་བྱེད་མཁན། གླ་གཡོག་རྣམས་ཀྱི་ཅན་ཁ་ཕོར་
ཁ་ཙམ་ཡང་ལྟ་ཞིང་། ཆུར་བ་སྤར་གང་ཙམ་གྱི་དོན་ལ་ཡང་ངོ་གདོང་དམར་པོར་
འགྲོ་བ་ཞིག་ཡིན་ནོ། །ཁོའི་གཉེར་པ་ཡང་ཁོ་དང་གཤིས་རྒྱུད་འདྲ་བའི་ཟ་རྔམ་
འདོད་རྔམ་ཆེ་བ། ཚོང་ན་ཕ་འཚོང་ཞིང་། ཚོ་ན་མ་ཡང་བཤའ་བ་ཞིག་ཡིན་པས།
དཔོན་གཉེར་གཉིས་ནས་རྟ་མཆོག་དེ་ཕྱིར་ལེན་པའི་ཐབས་ལ་གཡོ་སྒྱུའི་ཇུས་
ངན་ཞིག་སྤྱོད་དགོས་པར་མནོ་བསམ་བཏང་ངོ་།། །
ཉིན་གཅིག་དཔོན་པོས་གཉེར་པ་གྲགས་པ་ལ། “ཁྱོད་མིན་ན་ངའི་རྟ་འདི་
སྤྲང་ཕྲུག་འདིའི་ལག་ལ་འཆོར་དོན་མེད། ད་ལྟ་མི་འདིའི་ཚུགས་ཀར་བལྟས་ན་
8 197 8



ས་སས་་
ས
༧ ཀྲུང་གོའི་བོད་ཀྱི་དེང་རབས་འཚོལ་རིག་གཅེས་བཏུས།
ཁོ་རྟར་བཞོན་ནས་ཡུལ་གཞན་ཞིག་ཏུ་འབྲོ་ངེས་པས། རྟ་ད་ལྟ་ཉིད་ནས་ཚུར་
ཕྱོགས་ན་མི་བཟང་ངམ” ཟེར་བར། གཉེར་པས “ལགས། ཁྱེད་ཀྱི་ཐུགས་དག་
ཀྱང་། ཁྱེད་ཀྱི་ཚིག་ཤོར་ནས་ཟླ་གཅིག་ཙམ་ཡང་མ་སོང་བར་ཕྱིར་ཕྲོགས་ན་
ཁྱེད་ཀྱི་མཚན་སྙན་ལ་གནོད་པ་འབྱུང་ངེས་པས། ངས་ཀྱང་འདང་མང་བོ་བརྒྱབ་
ཀྱང་ཐབས་གཞན་ཞིག་བཙལ་བས་དགའ” ཞེས་ཟེར་བཞིན། དཔོན་པོའི་གམ་
དུ་གཏུགས་ནས་སྐད་དམའ་མོའི་སྒོ་ནས་བཤད་དོན “མཚོ་སྲིབ་ཀྱི་ཕུག་པའི་
ནང་ན་མི་དྲེད་ཅིག་ཡོད་པ་དེས་གཞེ་ནིང་ལོར་སྒྲོལ་མ་ཚང་གི་བུ་མོ་ཟོས། ན་
ནིང་རང་རེའི་ཚོ་བའི་ནང་གི་མེ་མདའ་འཁུར་བའི་ཕོ་རྒོད་གསུམ་སོང་ནས་ཨེ་
སོད་བལྟས་པས་ཁོ་ཚོའི་ནང་ནས་གཅིག་བསད་གཅིག་རྨིས་ནས་འོངས་པ་ལས་
དྲེད་མོང་གི་སྤུ་ཉག་ཙམ་ཡང་ལག་ལ་མ་འོངས། ད་རེས་སྔོ་རྒོད་ཁོ་བུ་རབ་ཡིན་
ཚུལ་གྱི་བསྟོད་པ་མང་བོ་བྱས་ནས་མེ་མདའ་ཁ་མི་གྲག་པ་ཞིག་ལག་ཏུ་བཞག་
ནས་མངགས་ན་ཁོ་དྲེད་མོང་གིས་ཟ་ངེས། གལ་ཏེ་ཁོ་དྲེད་མོང་གསོད་པར་འགྲོ་
མ་ཕོད་ན་ཡུལ་གཞན་ཞིག་ཏུ་བྲོས་འགྲོ་བ་ལས་ཕྱིར་འོང་མི་ཕོད་ངེས་ཅན་ཡིན།
རང་རེའི་སྡེ་བའི་མི་རྣམས་ཀྱིས་གོ་ཡང་དྲེད་མོང་དེས་རང་རེའི་ཚོ་བའི་ནང་གི་
མི་ཕྱུགས་གཉིས་ལ་གནོད་པ་ཚབས་ཆེན་བྱས་མྱོང་ཞིང་ཕྱིས་སུ་ཡང་འཇིགས་
སྣང་གི་རྩ་བ་ཞིག་ཡིན་པས། ཁྱེད་ལ་མཚན་སྙན་ལེགས་པོ་ཞིག་འབྱུང་བ་ལས་
ངན་བཤད་མི་བྱེད་ངེས་ཅན་རེད” ཟེར་བ་དང་། དཔོན་པོ་ཡང་འཐད་དེ་དེ་ལྟར་
བྱེད་རྒྱུ་ཐག་གིས་བཅད།
ཕྱི་ཉིན་གྱི་ནངས་པར་དཔོན་པོས་སྔོ་རྒོད་བོས་ནས་གདན་དཀར་ཞིག་
བཏིངས། རྩམ་པ་ཕོར་བ་གང་དང་། ནོར་གྱི་ཤ་རྗེན་འཁྱགས་པ་རྡོག་པོ་གཉིས་
མདུན་དུ་བཞག་ནས། དཔོན་མཁར་རྒྱས་བཞིན་འཛུམ་དམུལ་དང་བཅས་བཤད་
༄༅ 198 ༄༅



འབྲོང་སྟག་ཐང་།
རྒྱུར “སྔོ་ལོ། ཁྱོད་ནི་ང་ཚོའི་ཚོ་བའི་ནང་གི་བུ་རབ་ཅིག་རེད། ད་སྔོན་བུ་རྒོད་
ཁྱོད་འདྲ་བ་ཞིག་སྐྱེས་མ་མྱོང་བས་ང་ཁྱོད་ལ་ངེས་པར་དགའ། ཁྱོད་ཆུང་དུས་
ནས་བཟུང་ངའི་གསོས་བུ་ཡིན་པས་ངའི་བུ་དང་ཁྱད་པར་མེད། ངའི་རྟ་མཆོག་
མཚེས་དཀར་དེ་ཡང་སྔར་ཁྱོད་ལ་སྟེར་བར་ཁས་བླངས་པ་བཞིན་ཚིག་ཐོག་
ཡིན། འོན་ཀྱང་སྡེ་བ་འདི་ཁྱོད་ཀྱི་ཕ་ཡུལ་ཡིན་པ་དང་། ཁྱོད་རང་ངའི་གསོས་བུ་
ཡིན་པས། སྤྱིར་ན་སྡེ་དོན་དང་སྒོས་སུ་ང་ལ་དོན་ཕྲན་བུ་ཞིག་ཡོད་པ་ཁྱོད་ཀྱིས་
སྒྲུབ་གྲོགས་གྱིས” ཟེར་བ་དང་། སྔོ་རྒོད་ཀྱིས་རྟ་སྟེར་རྒྱུའི་ཚིག་ཐོས་པས་དགའ་
དྲགས་ནས་འདང་གཞན་པ་གང་ཡང་མ་བརྒྱབ་པར “ངས་སྒྲུབ་ཐུབ་པའི་དོན་
ཞིག་ཡིན་ན་སྒྲུབ་ངེས་ཡིན་ལགས”ཟེར་བ་དང་། དཔོན་པོས་བཤད་རྒྱུར། “ཁྱོད་
ཀྱིས་བཤད་པ་འགྲིག་གི ངས་ཁྱོད་ལ་རེ་བ་བྱས་པ་དོན་ཡོད་རེད། མཚོ་སྲིབ་ཀྱི་
ཕུག་པའི་ནང་ན་མི་དྲེད་ཅིག་ཡོད་པ་དེས་སྒྲོལ་མ་ཚང་གི་བུ་མོ་ཟོས་པར་མ་
ཟད། སྡེ་བའི་ནོར་ལུག་མང་བོ་ཟོས་པ་སོགས་རང་རེའི་ཚོ་བའི་མི་ལ་འཇིགས་
སྣང་དང་གནོད་པ་ཤིན་ཏུ་ཆེ་བས། ན་ནིང་མི་འགའ་མངགས་ནས་གསོད་དུ་སོང་
ཡང་མ་སོད། ད་ཁྱོད་ཀྱིས་མ་སོད་ན་དེ་སོད་མཁན་ཞིག་མེད་པས་ཁྱོད་ཀྱིས་དཔའ་
རྟགས་བཞག་ན་ངས་ཁྱོད་ལ་དཔའ་དར་འཐེན” ཟེར་བར། སྔོ་རྒོད་ཀྱིས “ལགས།
འོ་ན་ཁྱེད་དང་གཉེར་པ་གཉིས་ཀྱི་པུ་ར(མེ་མདའ་རིགས་ཤིག་གི་མིང)གང་རུང་
ཞིག་གཡོར་དང་ངས་ཨེ་སོད་བལྟའོ” ཟེར། སྐབས་དེར་དཔོན་པོས་གཉེར་པའི་
ངོ་ལ་གཅིག་བལྟས་པས། གཉེར་པས “་དཔོན་པོའི་མེ་མདའ་གཞན་ལ་གཡར་ན་
ཁོང་ལ་སྐུ་གྲིབ་ཕོག་ཉེན་ཆེ་བས་གཡོར་ག་ལ་ཉན། ངའི་མེ་མདའ་ཁྱེར་ན་ཆོག་
མོད། འོན་ཀྱང་ད་ལོ་ང་སྤར་ཁ་ཟོན་ལ་བབས་འདུག་པས་ཤིང་ལྕགས་སྤྲད་མ་ལ་
འཛེམ་དགོས་ཤིང་མེ་མདའ་ལུས་དང་འབྲལ་མི་རུང་། ལུག་རྫིའི་ཀེ་པ(མེ་མདའ་
འE
* 199རྒྱུ



འབ
ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
རིགས་ཤིག་གི་མིང་)ཡང་མེ་མདའ་བཟང་བོ་ཞིག་ཡིན་པས་དེ་ཁྱེར་ཆོག” ཟེར་
བས། སྔོ་རྒོད་ཀྱིས “མི་དྲེད་གསོད་པ་ནི་གཅིག་ན་དཔོན་པོའི་བཀའ་དང་གཉིས་
སུ་ཚོ་བའི་དོན་ཆེན་ཡིན་པས། ང་རང་མི་འགྲོ་ཀ་མེད་རེད། དེས་ན་ང་རང་རྟ་
ནག་མཚེས་དཀར་ལ་ཞོན་ནས་འགྲོའོ” ཟེར།
གཉེར་པ་རྟབ་རྟབ་པོར་གྱུར་ཏེ་འཕྲལ་དུ “རྟར་ཞོན་ན་དར་ལམ་བགྲོད་
དཀའ་བས། སྣ་ལོ(མཛོ་གཡག་བཏུལ་མའི་མིང)ཞིག་ལ་ཞོན་ནས་སོང་ན་སྟབས་
བདེ། ཁྱོད་ཀྱིས་དྲེད་མོང་བསད་ནས་ཕྱིར་འོངས་ན་རྟ་སྟེར་ངོ་མ་ཡིན” ཞེས་
བཤད་པས། སྡོ་ལོས “འོ་ན་ཁ་དན་གྱི་ཡི་གེ་ཞིག་བྲིས་ནས་ཐེལ་ཚེ་གནོན་
དགོས” ཟེར་བས། དཔོན་གཉེར་གཉིས་ཀྱང་འཐད་དེ་བྲིས་པ་གཤམ་ལྟར། །
སྔོ་རྒོད་ཀྱིས་ཉིན་གསུམ་གྱི་རིང་ལ་མཚོ་སྲིབ་ཀྱི་ཕུག་པའི་ནང་གི་མི་
དྲེད་དེ་བསད་ནས་ཕྱིར་འབྱོར་ན། གཅིག་ན་དཔོན་གྱི་ཞབས་ཞུ་དང་གཉིས་ན་
སྡེ་བའི་སྤྱི་དོན་ཡིན་པས། རྟ་མཆོག་མཚེས་དཀར་དེ་དཔོན་པོས་སྔར་གསུངས་
ལྟར་སྔོ་རྒོད་ལ་དབང་བར་མ་ཟད། དཔོན་པོས་གསོལ་རས་དང་རུ་སྡེའི་དཔའ་
དར་བསྟོད་དགོས། སྔོ་རྒོད་ཀྱིས་དཔོན་དང་རུ་སྡེའི་ཕན་ཁེ་ལ་མི་བསམ་པར་
དྲེད་མོང་མ་བསད་ན་ཕྱིར་ཡུལ་ཕྱོགས་འདིར་འོང་མི་ཆོག གལ་ཏེ་སྟབས་མ་
ལེགས་པར་ཁོ་རང་དྲེད་མོང་གིས་ཟོས་ཀྱང་བཤད་གླེང་སྤུ་ཙམ་མེད་ཅེས་དཔོན་
མཁར་རྒྱ། གཉེར་པ་གྲགས་པ། མི་རྐྱང་སྔོ་ལོ་གསུམ་ནས་ཁ་དན་འགྱུར་བ་མེད་
པའི་དཔང་ཡིག་ཏུ་ཤིང་ཕོ་བྱི་བའི་ལོའི་ཟླ11པའི་ཚེས22ཉིན་བྲིས།
ཁ་དན་བྲིས་རྗེས། དཔོན་གཉེར་གཉིས་ཀྱིས་ཐེལ་ཚེ་མནན། སྔོ་ལོས་
མཛུབ་ཐེལ་མནན་ནས་མི་རེས་ཚར་རེ་བཟུང་། དེ་ནས་གཉེར་པ་སོང་ནས་ལུག་
རྫིའི་མེ་མདའ་ཁ་མི་གྲག་པ་དེ་བླངས། རྣོ་མདའི་རྩེ་ལྐོག་ཏུ་བཅག་ནས་སྔོ་ལོ་ལ་
༄༅ 2OOཉྩ



བག་
འབྲོང་སྟག་ཐང་། རྒྱུན
སྤྲད་པས། སྔོ་རྒོད་སྣ་ལོ་ལ་ཞོན་ནས་མཚོ་སྲིབ་ཀྱི་ཕྱོགས་སུ་ཆས་སོ། །
སྐབས་དེར་སྔོ་ལོའི་ཆ་ལུགས་ནི་འདི་ལྟ་སྟེ། གདོང་ནག་གཟུགས་ཐུང་
ལུས་ཀྱི་ཁོ་ལག་རྒྱས། །མགོ་ལ་པགས་ཞྭ་རྐང་ལ་འབོལ་ལྷམ་གྱོན། །གཡས་ན་འུར་
སྐྱ་གཡོན་ན་གློ་གྲི་གཟར། །རྒྱབ་ལ་མཁོ་མེད་མེ་མདའ་བཙའ་རོ་ཁུར། །བཟང་
ལན་ངན་འཇལ་བྱེད་པའི་དཔོན་ངན་གྱི། །སྤྱོད་ངན་དྲན་ཞིང་ཁྲོས་པའི་ཨམ་
གཙིགས་བསྡམས། །བཟོད་མེད་ཞེ་སྡང་མེ་ལྕེ་འབར་བཞིན་དུ། །མི་གཟན་དྲེད་
མོང་གསོད་ལ་རྔམ་བཞིན་ཆས། །སྐབས་དེར་བྱེ་ཁུག་དྲོན་པོ་ཞིག་ལ་སླེབས་པ་
དང་སྣ་ལོ་ལས་བབས་ཏེ་ངལ་ཅུང་ཟད་གསོས་ཤིང་མེ་མདའ་རྒྱབ་ནས་བླངས་
ཏེ་བལྟས་པ་ན། རྣོ་མདའི་རྩེ་མོ་བཅག་ཡོད་པ་མཐོང་བས། ཁོ་ཤིན་ཏུ་ཁྲོས་ཏེ།
སེམས་ལ་དྲན་ཚུལ་སྣ་ཚོགས་ཤིག་ཤར་ཞིང་། ཁྱད་པར་དུ་དཔོན་ངན་དེས་དང་
པོ་ང་ལ་རྟ་སྟེར་ཞེས་མགོ་བསྐོར་བཏང་བས་རང་སྲོག་དང་བསྡོས་ནས་རྟའི་ཁ་
ལོ་ལེགས་པར་བཏུལ། ད་ཐེངས་ཡང་ང་ལ་མགོ་བསྐོར་བཏང་ནས་མེ་མདའི་རྣོ་
མདའ་བཅག་སྟེ་ངེད་ཚང་གི་སྒོར་འཆི་བར་མངགས་པ་རེད། འདི་ལྟར་བསམས་
ཤིང་བསམས་ཤིང་ཁོང་ཁྲོ་མེ་ལྟར་འབར་ཞིང་བཟོད་གླགས་མེད་པར་གྱུར་ནས་
ད་གང་ལྟར་འཆི་བ་ལས་ཐར་བ་མེད་པས། ངས་དོ་ནུབ་ཁོ་བསད་ནས་རྟ་ལ་ཞོན་
ཏེ་ཡུལ་གཞན་ཞིག་ཏུ་འགྲོ་རྒྱུ་ལས་འོས་མེད་བསམས་ནས་ཕྱིར་འོང་བཞིན་
བསམ་བློ་ཡང་དང་ཡང་དུ་བཏང་བས་ཁོའི་སེམས་ལ་གལ་ཏེ་དཔོན་པོ་བསད་ན་
རང་སྡེའི་དབུལ་བོ་གཞན་གྱི་མགོ་ལའང་ཆག་སྒོ་འབྱུང་ངེས། རྟ་མཆོག་ང་ལ་
མི་སྟེར་ཡང་མི་དྲེད་བསད་ན་སྡེ་བ་དང་ཚོ་བའི་དོན་དུ་དོན་ཆེན་ཞིག་བསྒྲུབས་
པ་ཡིན་པས། གཏམ་དཔེ་ལ “སྟག་དམར་ཡག་གི་རྔ་མ་འཛིན་དཀའ། བཟུང་གི་
ཉིན་མོ་གཏོང་དཀའ། དོན་གལ་ཆེན་གྱི་སྣེ་ནས་སྡོད་དཀའ། བསྡད་པའི་ཉིན་
2018



བབ་F
༄༅ ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
མོ་བསྐྱུར་དཀའ” ཟེར་བའི་དཔེ་ལྟར་ད་ནི་ཤི་གསོན་གང་བྱུང་ཡང་མི་དྲེད་དེ་
དང་གདོང་གཏུགས་ཤིག་མི་བྱེད་ཀ་མེད་རེད། དེ་རིང་ཉི་མ་ཡང་ནུབ་ཕྱོགས་སུ་
ཉེ། སང་ཉིན་ཉིན་གཅིག་ལ་མེ་མདའ་ཞིག་གཡོར་ས་ཨེ་ཚུད་བསམས་ནས་སླར་
ཡང་ཁ་ཕྱིར་འཁོར་ནས་མཚོ་སྲིབ་ཀྱི་ཕྱོགས་སུ་ཆས་སོ། ། ་
སྐབས་དེའི་དགུན་གཞུང་གི་ཡུལ་ལྗོངས་ནི་འདི་ལྟ་སྟེ། མཐའ་མེད་བྱང་
ཐང་སྐྱ་མོའི་འབྲོག་ཡུལ་དུ། །སྙིང་རྗེ་མེད་པའི་དགུན་གྱི་ཕོ་ཉ་དེས། །བདེ་སྐྱིད་
དབྱར་གྱི་དཔལ་ཡོན་ཀུན་བཅོམ་པས། །ཕོ་རོག་རྣམས་ཀྱང་སྐྱོ་བའི་སྐད་ངན་
འབྱིན། །གྲང་བསིལ་བུ་ཡུག་འཚུབ་པའི་ན་ཐང་ན། །རྐོ་རྐྱང་ཁྱུ་ཚོགས་བུ་ཡུག་
ཁྲོད་ན་ཞོགས། །ཁ་བས་བཀབ་པའི་རི་ལུང་རྫ་འགག་ཏུ། །བཀྲེས་པའི་དྲེད་དང་
སྤྱང་ཚོགས་ཁྱི་བཞིན་ཉུལ། །
དེ་ནས་ཅུང་ཟད་སོང་བ་དང་རིམ་བཞིན་ཉི་མའི་འོད་ཀྱང་ཉམས་ནས་
ཁ་དོག་དམར་པོར་གྱུར་ཅིང་། བྱེ་མའི་དེའུ་ཞིག་གི་ཕག་ཏུ་མི་སྣང་བར་གྱུར་
ཙ་ན། རྒྱང་རིང་ཞིག་ནས་ཁྱི་སྐད་ཅིག་ཐོས་པས་ཁོ་རང་དགའ་ནས་ཁྱིའི་སྐད་
སྒྲ་དེད་ནས་སོང་བ་དང་དུད་དྲི་མནམ་ཞིང་ཅུང་ཙམ་འགོར་བ་ན་མེ་ལྕེ་ཡང་
མཐོང་བས། མྱུར་དུ་སྦྲའི་ཕྱོགས་སུ་སོང་བ་ན། ཁྱིམ་དེ་ནི་རྒན་པོ་བྱང་ཆུབ་ཚང་
ཡིན་པ་ཤེས་ཤིང་ཁོས་རུ་མཐའ་ནས་བོས་པས་ཁོང་གི་བུ་དང་མནའ་མ་གཉིས་
སྒོར་བུད་ནས་ཁྱི་བཀག ཁོ་ནང་དུ་སོང་ནས་སྦྲའི་གཡས་ཕྱོགས་ན་ཡར་པགས་
ཤིག་བཏིངས་པའི་ཐོག་ཏུ་བསྡད་པ་དང་། མནའ་མ་གཡུ་མཚོས་ཁོའི་ཅ་ནེ(ཕོར་
བ)བླངས་ནས་ཇ་ཁ(མར་ཆུར་གྱི་སྟེང་ལ་རྩམ་པ་བཏབ་སྟེ་ཇ་བླུགས་པའི་བཏུང་
བྱ)ཁོ་ལ་དྲངས་པས་ཁོས་ཇ་འཐུང་བཞིན་རྒན་པོ་བྱང་ཆུབ་ལ་དོན་དག་རྣམས་
ཁ་བརྡ་ཞིབ་ཏུ་བྱས་ཤིང “སང་ཉིན་མེ་མདའ་རེ་གཡོར་ས་ཨེ་ཚུད། ཡང་ན་ཕྱིར་
༄༅ 222 རྒྱུ



འབྲོང་སྡུག་ཐང་། རྒྱུན
སོང་ནས་མེ་མདའི་རྣོ་མདའ་བཅག་ཡོད་ཚུལ་དཔོན་གཉེར་གཉིས་ལ་བཤད་ན་
ཅི་འདྲ” ཟེར་བར། བྱང་ཆུབ་ནས། “ རྒྱུ་འབྲས་མེད་པའི་དཔོན་ངན་འདི་དག་
གི་འབངས་སུ་སྡོད་པ་ལས་ངེས་པར་ཤི་བས་དགའ། འོན་ཀྱང་ང་ཚོ་ལ་རྒྱབ་ན་
སོག་པ་གཉིས་དང་མདུན་ན་ལག་པ་གཉིས་ལས་གང་ཡང་མེད་པས་ཁོ་ཚོར་ཁ་
ཡ་གང་ནས་བྱེད་ཐུབ། མེ་མདའི་རྣོ་མདའ་ཁོ་ཚོས་བསམ་བཞིན་དུ་བཅག་པ་
ཡིན་པས་ཁྱོད་ཕྱིར་སོང་ནས་བཤད་ཀྱང་ཕྱིར་ཁྱོད་ཀྱི་མགོར་བཞག་ནས་ཁྱོད་ལ་
ཡག་པོ་མི་བྱེད་ཐག་ཆོད་ཡིན། ད་སང་ཉིན་ཉིན་གཅིག་ལས་མེད། འདི་ནས་རུ་
གཞན་ལ་ཐག་རིང་བར་མ་ཟད། ང་ཚོར་རྟ་ཡང་མེད་པས་ཉིན་གཅིག་ལ་ཕྱིར་
ཐོན་ཡང་མི་ཐུབ། གལ་ཏེ་ཐོན་ན་ཡང་མེ་མདའ་ནི་ཕྱུག་པོ་ལ་མ་གཏོགས་མེད་
པས། ་གྲོ་ལི་ཤ་མེད་གོང་ཆུང་། ཤར་ལི་རྒྱུ་མེད་ངོ་ཆུང” ཟེར་བའི་དཔེ་ལྟར་
གཡོར་རྒྱུ་ཡང་མ་རེད། ངས་ཇག་རྐུན་དང་། སྤྱང་ཚོགས་འགོག་བྱེད་ལ་རྡོ་སྟར་
དང་ཁྲོ་སྟར་འགའ་རེ་གྲ་སྒྲིག་བྱས་ཡོད་པས་དེ་བཟུང་ནས་ངེད་ཕ་བུ་གཉིས་ཁྱོད་
དང་མཉམ་དུ་འགྲོ། མི་དྲེད་ཅི་འདྲའི་འཇིགས་སུ་རུང་བ་ཞིག་ཡིན་ཀྱང་། ང་ཚོ་
མི་གསུམ་གྱིས་མི་ཐུབ་པ་ཞིག་ག་ལ་ཡོད། སྔར་ང་རང་རི་ཤོར་བའི་ནང་ན་ཡོད་
དུས་རྡོ་སྟར་གྱིས་དྲེད་མོང་མང་བོ་བསད་མྱོང” ཞེས་ཟེར་བས། སྔོ་རྒོད་ནས་
གཏམ་དེ་ཤིན་ཏུ་བདེན་པ་རེད། གཏམ་དཔེ་ལ་ལས་ཤིག་ཡོད་ན་ལམ་ཞིག་ཡོད།
ལམ་སྣེ་དེ་ན་རུ་ཞིག་ཡོད་ཟེར་བ་ལྟར་ང་ལས་ལམ་ལ་བུད་སོང་ཟེར་ནས་བློ་བདེ་
བག་ཕེབས་ཀྱི་ཁ་བརྡ་སྣ་ཚོགས་དང་བྱང་ཆུབ་ལོ་ན་ཆུང་སྐབས་རི་ཤོར་བའི་
ནང་ནས་འཚོ་བ་སྐྱེལ་ཚུལ་དང་། ད་ལྟ་ཡང་ཨ་ཆེན་གངས་རྒྱབ་ན་རི་ཤོར་བ་
མང་བོ་ཡོད་ཚུལ་སོགས་བཤད།
དེ་ཡི་ཕྱི་ཉིན་སྔ་མོ་ནས་ལངས་ཏེ་ནངས་ཇ་འཐུངས་རྗེས་ཕྱིང་བ་གཅིག་
E
ཉྩ 223 ཉྩ



ཚེ་ཀྲུང་གོའི་བོད་ཀྱི་དེང་རབས་ཛཔ་རིག་གཅེས་བཏུས།
དང་རྡོ་སྟར་གསུམ། ཁྲོ་སྟར་གཉིས་ཡོད་པ་བཟུང་ནས་རྒན་པོ་བྱང་ཆུབ་སྣ་ལོ་
ལ་བསྐྱོན། སྙན་གྲགས་ཀྱིས་སྣ་ཁྲིད་དེ་ལམ་ལ་ཞུགས། བྱང་ཆུབ་ཀྱིས་འབྲོང་གི་
མགོ་སྐོགས་སྐམ་པོ་ཞིག་ཅིས་ཀྱང་འཚོལ་དགོས་ཟེར་བ་ལྟར་ཁོ་ཚོས་མཉམ་
བཞག་ནས་འོང་སྐབས་ཁྱིམ་ཚང་ཕྱུག་པོ་ཞིག་གི་མཚེར་ཤུལ་ན་སྒྱེད་པུ་ཞིག་
ཡོད་པ་མཐོང་ཞིང་ཁོ་ཚོ་དེར་སོང་ནས་བལྟས་ཚེ། ས་ཕྱོགས་དེ་བྱེ་མ་དང་ན་ཐང་
ཡིན་པས་རྡོ་ཤིན་ཏུ་དཀོན་སྟབས་འབྲོང་གི་མགོ་སྐོགས་གཉིས་བསྣོལ་ནས་སྐྱེད་
པུའི་ཡ་སྐྱེད་དང་མ་སྐྱེད་བྱས་ཡོད་པ་དེ་བཤིག་སྟེ་ཁྱེར་བས་ཉི་མ་རྩེ་ཤར་ཙམ་
ལ་ཕུག་པའི་ཁུང་སྒོར་སླེབས། ཡུལ་དེའི་ས་དབྱིབས་ནི་འདི་ལྟར། མཐའ་མེད་
བྱང་ཐང་སྐྱ་མོའི་ཕ་མཐའ་ཡི། །གྲང་འཁྱགས་དར་གྱིས་གཡོགས་པའི་མཚོ་
འགྲམ་དུ། །ཕྱོགས་མཚམས་མེད་པར་ཁ་བས་ཁྱབ་པར་གཡོགས། །རྒོ་རྐྱང་
རྣམས་ཀྱང་གྲང་རེག་མ་བཟོད་པར། །ལྷགས་རླུང་འགམ་བཞིན་དོན་མེད་སྐོར་
ཞོགས་བྱེད། །ཁངས་སྐྱ་རླུང་གིས་འཁུར་ཞིང་ཤུག་གླུ་ལེན། །མཚོ་ཡི་འགྲམ་གྱི་བྲག་
དཀར་མཐོན་པོའི་འོག །རྒྱ་སྟག་གླལ་བའི་ཁ་བཞིན་སྐྱི་གཡའ་ཞིང་། །མཐོང་ན་
འཇིགས་པ་སྟེར་བའི་ཕུག་པ་གནས། །ནང་དུ་མུན་པ་འཐིབས་པས་ཉིན་མོའང་། །རང་
ལུས་རང་གིས་མི་མཐོང་མཚན་མོ་འདྲ། །
དེ་ནས་ཁོ་ཚོས་གཡག་བཏགས། སྣ་ཐིག་བླངས་ཏེ་ཕྱིང་བ་དྲིལ་ནས་གྲུ་
གུ་ལྟར་བྱས་རྗེས། ཉིན་ཕྱོགས་ན་ཕུག་པའི་སྒོར་བ་མོ་ཆགས་པ་ཞིག་ཡོད་པའི་
སྒོ་རྩར་ཕྱིན་ཚེ་གྲག་འགུལ་ཅི་ཡང་མི་འདུག ཞིབ་པར་བལྟས་ཚེ། དྲོད་ཁུང་
དེ་ནི་ཕ་བོང་ཞིག་གི་ཟུར་གྱི་ཉིན་ཕྱོགས་སུ་བརྐོས་འདུག ཁུང་སྒོ་ན་ཁ་བ་ཡང་
མེད་ལ་དྲེད་མོང་རྣམས་སྐབས་འགར་ཉི་མར་བུད་ནས་ཁུང་སྒོ་ནས་བསྡད་
པས། ཁུང་སྒོའི་ས་བཅག་བཅག་བྱས་པའི་ནང་ན་དྲོད་སྤུ་མང་པོ་ཐོར་ཡོད་པ་
% 204 རྒྱུ



འབྲིང་སྡུག་ཐང་། རྒྱུན་
མཐོང་། དེ་ནས་རྒན་པོ་བྱང་ཆུབ་ཀྱིས་བཤད་རྒྱུར། “སྙན་གྲགས་ཤུགས་ཆེ་
བས་འབྲོང་མགོས་ཁུང་སྒོ་ཆོད་ལ་སྲུངས་ནས་སྡོད། སྔོ་ལོ་ཁྱོད་ཀྱིས་རྡོ་སྟར་
བཟང་པོ་ཞིག་ཟུངས་ལ་ཁུང་བུའི་ཡ་ཐེམ་ནས་སྒུགས། ངས་དམར་སི(ལྕི་བ་
སྐམ་པོ)ཞིག་ལ་མེ་བསྒོས་ནས་ཁུང་བུའི་ནང་དུ་འཕེན། གལ་ཏེ་སྒོར་མ་བུད་
ན། ངས་ཕྱིང་བའི་གྲུག་རིལ་དེ་ནང་དུ་འཕེན། དེ་ལྟར་བྱས་ན་ཕྱིར་འབུད་ངེས་
པས་མགོ་ཁུང་སྒོར་ཐོན་པ་དང་མཉམ་དུ་སྔོ་ལོ་ཁྱོད་ཀྱིས་ཤུགས་གང་ཡོད་ཕྱུང་
ལ་རྡོ་སྟར་གྱིས་དཔྲལ་བའི་དཀྱིལ་དུ་རྒྱོབ། རྡོ་སྟར་ཆག་སོང་ན་ངས་རེ་རེ་བཞིན་
ཁྱོད་ལ་སྟེར། བུ་རྒོད་གཉིས་སྐྲག་གཏན་ནས་མི་ཉན། གང་ལྟར་ངེད་གསུམ་དྲེད་
མོང་གིས་ཟ་རྒྱུ་དང་། ཡང་ན་ང་ཚོས་དྲེད་མོང་གསོད་པ་གཉིས་ལས་གཅིག་མ་
གཏོགས་མེད་པས་ཤེས་པར་གྱིས། ཁུང་བུའི་སྒོ་དོག་པ། ཕུག་མི་རིག་པ། སྒོ་ན་
བ་མོ་མང་བ། ཁུང་སྒོའི་ས་བཅག་བཅག་བྱས་པ་དང་དྲོད་སྤུ་ཐོར་བ་སོགས་ལ་
བལྟས་ན་ཕལ་ཆེར་དྲེད་མོང་གཉིས་ནས་གསུམ་ཡོད་ངེས་རེད” ཟེར། ཁོ་གཉིས་
ནས “ཨ་ཕ་ཁྱེད་ཀྱིས་སེམས་བདེ་མོ་གྱིས། བུ་ངེད་གཉིས་ཁྱི་རྒན་ཞིག་ལ་སྐྲག་
པའི་ཨ་བོ་ནི་མིན” ཟེར་ནས་རང་རང་གི་ལས་བགོས་ལྟར་བསྡད། བྱང་ཆུབ་
ནས་དམར་ས་ལ་མེ་བསྒོས་ཏེ་ཁུང་བུའི་ནང་དུ་འཕངས་པས་དྲེད་མོང་གིས་
དུད་དྲི་ཚོར་བ་དང་ང་རོ་བསྒྲགས་པ་ཙམ་ལས་ཕྱིར་མ་ཡོང་། དེ་ནས་ཕྱིང་བའི་
གྲུག་རིལ་དེ་ཁུང་བུའི་ནང་དུ་འཕངས་པས་ངར་ཞགས་དྲག་པོ་ས་འདར་བ་
ཞིག་བརྒྱབ་སྟེ། ཕྱིང་བའི་གྲུག་རིལ་ལ་སྦྱར་འཐམ་བྱས། བྱང་ཆུབ་ཀྱིས “ད་སྒོར་
འབུད་ངེས་རེད། གྲ་སྒྲིག་ལེགས་པོ་གྱིས” ཞེས་བཤད་ཚར་མ་ཚར་གྱི་མཚམས་
སུ་ཁུང་བུའི་ཕུག་གི་མུན་པའི་ནང་ནས་མིག་གཉིས་ལྗང་གོར་རེ་ཡོད་པ་ཞིག་
མཐོང་བ་དང་མཉམ་དུ་ང་རོ་སྔར་ལས་ཀྱང་ཆེ་བ་ཞིག་བསྒྲགས་ནས་མཆེ་
% 205 9



༄༅ ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
གཙིགས་སྡེར་བགྲད་ཀྱི་དྲེད་མོང་ཞིག་བུད་ནས་འབྲོང་གི་མགོ་སྐོགས་ལ་སྡེར་
ཤད་བརྒྱབ་ཀྱང་སྙན་གྲགས་ཤུགས་ཆེ་བས་ལེན་མ་ཐུབ་པར་འབྲོང་མགོའི་རྭ་
བར་ནས་མགོ་ཕྱིར་བུད། སྐབས་དེའི་སྣང་ཚུལ་ནི་འདི་ལྟ་སྟེ། མི་གཟན་གདུག་
པ་ཅན་གྱི་གཅན་གཟན་དེ། །མ་རུང་དུག་སྦྲུལ་ཚང་ནས་བུད་འདྲ་ཞིང་། །དམར་
པོ་ཁྲག་གིས་སྦགས་པའི་མཆེ་བ་གཙིགས། །སོ་ཡིས་སོ་ལ་བརྡབས་པའི་སྒྲ་
ཡང་སྒྲོགས། །སྡེར་བཞི་ས་ལ་བགྲད་པའི་སྟོབས་ཤུགས་ཀྱིས། །འབྲོང་མགོ་སྙན་
གྲགས་དང་བཅས་བརླག་པར་དོགས། །ཁྲོས་པའི་ངར་སྐད་འབྲུག་སྟོང་ལྡིར་འདྲ་
བས། །རྐང་བས་ས་གཞི་མི་ནོན་འདར་སྙམ་བྱེད། །ལུས་ཀྱི་སྤུ་རྣམས་བྱེ་མའི་རྩྭ་
ལྟར་གཟེངས། །དམར་ཞིང་མཐུག་པའི་པགས་པར་ཚིལ་ཞག་ཆགས། །ཁ་དང་
སྡེར་མོ་དམར་པོའི་ཁྲག་གིས་སྦགས། །མཐོང་བ་ཙམ་གྱིས་སྙིང་ལ་འཇིགས་སྟེར་
བས། །ས་ཐོག་སྲིན་པོ་མིན་ནམ་ཐེ་ཚོམ་སྐྱེ། །ཞུམ་མེད་སྙིང་སྟོབས་ལྡན་པ་དཔའ་
བོའི་མཚོབ། །འགྲན་མེད་སྟོབས་ཀྱི་རྒྱལ་པོ་སྡེ་རྒོད་ནི། །ཟླ་མེད་ལྷ་ཡི་གྱད་ཆེན་
དང་འདྲ་ཞིང་། །གཡོ་མེད་རྡོ་ཡི་སྟ་རེ་ནམ་མཁར་ཕྱར། །ཕུལ་བྱུང་དཔའ་བོའི་
མཆོག་གྱུར་འདི་འདྲ་ལས། །སྐྱེ་བོ་ཕལ་བ་སུ་ཡིས་འགྲན་དུ་ཕོད། །སྐབས་དེར་
རྒྱོབ་སོད་ཀྱི་སྒྲ་བསྒྲགས་པ་དང་མཉམ་དུ་རྡོ་ཡི་སྟ་རེ་ཆེན་པོ་དེས་ཞུམ་པ་མེད་
པར་དྲེད་མོང་གི་དཔྲལ་བར་ཤུགས་གང་ཡོད་ཀྱིས་བསྣུན་པས་ཤུགས་ཆེ་དྲགས་
པས་ཡུ་བ་ཆག་ནས་རྡོ་སྟར་ཐོར་ཏེ་རྡོ་རུག་རྣམས་ཟིར་སྒྲ་དང་བཅས་ཡེར་བར་
གྱུར་ཀྱང་རྡོ་སོ་རྣོན་པོ་དེས་མགོ་རུས་གཏོར་ནས་ཀླད་ཁྲག་འོ་ཁྲག་བསྲེས་པ་
ལྟར་ཐོན་པས་དྲེད་རྒན་དེ་འགུལ་ཙམ་ཡང་བྱེད་མི་ཐུབ་པར་ས་རུ་འགྱེལ། ཡང་
ཁུང་བུའི་ནང་ནས་ང་ངོ་འབྲུག་སྒྲ་ལྟ་བུ་ཞིག་བསྒྲགས་པའི་མོད་ལ་སླར་ཡང་
དྲེད་མོང་ཆེ་ཆུང་གཉིས་ཐོན་ནས་ཕྱིར་འབུད་རྩིས་བྱས་ཀྱང་། བྱེད་རྒན་གྱི་རོ་
2C3༔



འབྲོང་སྟག་ཐང་
། ཨུ་
ཁུང་སྒོ་ན་ཡོད་པས་ཕྱིར་འབུད་མ་ཐུབ་པར་དྲེད་རོའི་གཡས་གཡོན་གཉིས་ནས་
མགོ་ཕྱིར་བུད་པ་དང་བྱང་ཆུབ་ཀྱིས “རྒྱོབ་ཅིག” ཅེས་བཤད་མ་ཐག་མོ་དྲེད་
ཀྱི་དཔྲལ་བར་སྔོ་རྒོད་ཀྱིས་སྟ་རེས་བསྣུན། དྲེད་ཕྲུག་གི་དཔྲལ་བར་སྙན་གྲགས་
ཀྱིས་སྟ་རེས་བསྣུན་ཏེ་བསད་དོ། །ད་དུང་ཁུང་བུའི་ནང་དུ་དྲེད་མོང་ཡོད་པར་
དོགས་ནས་ཅུང་ཟད་བསྡད་ཀྱང་གྲག་འགུལ་གང་ཡང་མ་བྱུང་བས། བྱང་ཆུབ་
ནས “ད་མེད་ངོ་མ་རེད། ང་ཚོའི་བསམ་དོན་ཐམས་ཅད་གྲུབ་པས། ངལ་གསོ་
ཅུང་ཙམ་བྱེད” ཟེར་ནས་ཁོ་གསུམ་ཀས་ཁུང་བུ་དེའི་ཁར་ངལ་གསོས་ནས་ཡོད་
དུས། གཉེར་པ་གྲགས་པས་རོགས་པ་ཞིག་ཁྲིད་དེ་ལྐོག་ལྟ་བྱེད་པར་འོངས་པ་དེས་
ཁོ་གསུམ་ཁུང་སྒོ་ན་བག་ཕེབས་ནས་ངལ་གསོས་ཡོད་པ་རིག་པས། ཡ་མཚན་
ལྟས་ངན་འདི་ཚོས་དྲེད་མོང་བསད་པ་མིན་ནམ་བསམས་ནས་ཚུར་འོངས་པ་
དང་ཁོ་གསུམ་པོས “གཉེར་པ་ཁྱེད་བྱོན་པ་ངེས་པར་བཟང་། དྲེད་མོང་གསུམ་
ཡོད་པ་ཐམས་ཅད་བསད་ཟིན” ཞེས་བཤད་པ་དང་། གཉེར་པས་མིག་འབུར་
ཚུགས་ཀྱིས་བྱང་ཆུབ་ལ་བལྟས་ནས “ཁྱོད་ཕ་བུ་གཉིས་འདིར་ཅི་བྱེད་དུ་འོངས་
པ་ཡིན” ཟེར་བར། བྱང་ཆུབ་ནས་ “ལགས། ངེད་གཉིས་སྔོ་ལོ་ལ་རོགས་བྱེད་
པར་འོངས་པ་ཡིན” ཟེར། ཡང་གཉེར་པས “ཁྱོད་ཚོའི་མེ་མདའ་གང་ན་ཡོད།
དངོས་གནས་སུས་བསད་པ་ཡིན” ཟེར་བས། བྱང་ཆུབ་ནས་“དངོས་གནས་དྲེད་
མོང་གསུམ་པོ་དེ་སྔོ་རྒོད་ཀྱིས་བསད་པ་རེད། ངེད་གཉིས་ནས་མིག་རོགས་ཙམ་
ལས་བྱེད་མ་ནུས” ཟེར། སྔོ་རྒོད་ཀྱིས “མེ་མདའི་རྣོ་མདའ་བཅག་ཡོད་པ་ཞིག་
ཡིན་པས་ཁྱིར་རྒྱག་གི་དབྱུག་པའང་མི་ཉན་པས་བྱང་ཆུབ་ཚང་ན་བཞག་ཡོད།
དྲེད་མོང་གསོད་སྤྱད་ནི་རྡོ་སྟར་ཡིན” ཟེར་བ་དང་། གཉེར་པས “མེ་མདའི་རྣོ་
མདའ་ཁྱོད་ཀྱིས་ཅིའི་ཕྱིར་བཅག་པ་ཡིན” ཟེར། སྔོ་རྒོད་ཀྱིས་ངས་བཅག་པ་ག་
ཉྙོ 207 ཉ



ལྟས་ནས་
ཀྲུང་གོའི་བོད་ཀྱི་དེང་རབས་ཚོ་ལ་རིག་གཅེས་བཏུས།
ལ་ཡིན། དང་པོ་ཁྱོད་ཀྱིས་ང་ལ་སྟེར་དུས་བཅག་འདུག གང་ལྟར་ངས་དྲེད་མོང་
བསད་ཟིན་པས་རྟ་ང་ལ་བདོག་རྐྱེན་དུ་གནང་རྒྱུ་ལོས་ཡིན” ཟེར་བས། གཉེར་
པས “དཔོན་པོ་ཚང་གི་མེ་མདའ་ཤ་རྐང་འདྲ་བ་ཞིག་ཁྱོད་ཀྱིས་བཅག་པར་མ་
ཟད་གཅོག་མཁན་ཡང་ང་ཚོའི་མགོར་བཞག དེའི་ཐོག་ཏུ་ཁྱོད་ལ་རྟ་ཞིག་ཀྱང་
སྟེར་དགོས་སམ། ཧ་ཧ” ཞེས་བཤད་པས། སྔོ་ལོ་ཁོང་ཁྲོ་བཟོད་གླགས་མེད་པའི་
ངང་ནས་བཤད་རྒྱུར། “ཁྱི་དང་འདྲ་བའི་གཉེར་ངན། དང་པོ་ཁྱོད་ཀྱིས་ང་ལ་
རྟ་ལ་ཁ་ལོ་ཐུལ་ན་རྟ་སྟེར་ཞེས་མགོ་སྐོར་བཏང་། རྗེས་ནས་མི་དྲེད་འདི་གསོད་
པར་ཁ་གཡར་ཞིང་། མེ་མདའི་རྣོ་མདའ་བཅག་ནས་བསམ་བཞིན་དུ་དྲེད་མོང་
གི་ཁར་བརྫངས། ད་ལྟ་ངས་དྲེད་མོང་བསད་ཀྱང་རྟ་སྟེར་རྒྱུ་ཕར་ཞོག མེ་མདའ་
གཅོག་མཁན་ཡང་ངའི་མགོར་འཇོག་རྩིས་འདུག ཁྱོད་ཀྱིས་རྟ་མི་སྟེར་ན་སྔར་
བྲིས་པའི་ཁ་དན་གྱི་ཡི་གེ་དེ་རྐང་བས་བྲིས་པ་ཨེ་རེད” ཟེར་བ་དང་། གཉེར་
པས “བཟང་ལན་ངན་འཇལ་བྱེད་པའི་མི་ངན་ཁྱོད་ལ་རྟ་ཕར་ཞོག རྟ་སྤུ་ཞིག་
བྱིན་ན་ང་ཨ་མའི་བུ་མིན” ཟེར་ཞིང་རྟ་མཆོག་མཚེས་དཀར་གྱི་སྲབ་མདའ་
བཟུང་ནས་འགྲོ་རྩིས་བྱས་པ་དང་། སྔོ་རྒོད་ཀྱིས “ང་གྲི་ཤི་མུག་ཤི་འདྲ་འདྲ་ཡིན།
ངས་དེ་རིང་ཁྱོད་འགྲོ་རུ་མི་འཇུག་ངེས་ཅན་ཡིན” ཟེར་ནས་གཉེར་པའི་ཕུ་
ཐུང་ནས་བཟུང་བ་དང་གཉེར་པས་ཀྱང་མེ་མདའ་བླངས་ཏེ་རྒྱག་རྩིས་བྱས་ཚེ་
སྡོ་རྒོད་ཀྱིས་མེ་མདའ་ཕྲོགས། སྐབས་དེར་གཉེར་པས “སྟོབས་རྒྱས་མེ་མདས་
རྒྱོབ” ཟེར་བ་དང་། སྟོབས་རྒྱས་ཀྱིས་མེ་མདའ་མགོ་ནས་ལེན་རྩིས་བྱེད་སྐབས་
སྙན་གྲགས་ཀྱིས་ཁྲོ་སྟར་གྱིས་བརྒྱབ་ནས་བསད། སྔོ་རྒོད་ཀྱིས་གཉེར་པ་གྲགས་
པ་གན་རྐྱལ་དུ་མནན། སྐེད་ཀྱི་གློ་གྲི་བཏོན་ནས་གཉེར་པའི་བྲང་ལ་བསྣུན་ཏེ་
བསད་དོ།།
23 ཉྩ



འབྲིང་སྡུག་ཐང་། ཁྱུང་
དེ་ནས་རྒན་པོ་བྱང་ཆུབ་ཀྱིས “ད་ལེགས་མ་སོང་། གཏམ་དཔེ་ལ། གོང་
དཔོན་ལ་ཐུག་ན་འགྲོ་གྲབས་གྱིས། ནད་བད་ཀན་བྱུང་ན་འཆི་གྲབས་གྱིས་ཟེར་
བའི་དཔེ་བཞིན་ང་ཚོ་འདི་ནས་སྡོད་ཐབས་བྲལ་སོང་། ད་མྱུར་དུ་གཡུ་མཚོ་
བསུས་ནས་འགྲོ” ཟེར་བར། རྟ་དང་མེ་མདའ། བཅའ་ལག་ཐམས་ཅད་བླངས་
ཤིང་སྙན་གྲགས་ཀྱི་ཆུང་མ་གཡུ་མཚོ་བསུས་ནས་བྱང་ཨ་ཆེན་གངས་རྒྱབ་ཀྱི་རི་
ཤོར་བའི་ནང་དུ་སོང་ངོ་། །
(1982ལོའི《སྦྲང་ཆར》དེབ་དང་པོ་ལས་བདམས་
ཉྩ 22 ཉྩ



ཀྲུང་གོའི་བོད་ཀྱི་དེང་ནབས་པ་ལ་རིག་གཅེས་བཏུས།
རྟ་ནག་སྒྲོག་འགྲོས།
ལྷུན་འགྲུབ།
“ཡ - རོགས་གཅེས།” བང་ཆེན་པས་རྟ་ཐོག་ནས་ཟུར་འདུག་ཅིག་
བྱེད་བཞིན་དུ་སྨྲས་པ། “འབའ་ཡི་བྲ་ཐང་རིང་མོ་ཟེར་བ་འདི་ས་རྩེ་གཞུང་སྐྱིད་
པའི་སྨན་ལྗོངས་ལས་ཀྱང་མི་རྣམས་ཀྱི་ཡིད་དུ་འོང་ཞིང་དགའ་སྤྲོ་བསྐྱེད་པའི་
ས་ཆ་མཐོང་བ་ཀུན་སྨོན་ཞིག་ཡིན་རབས་ཀྱི་ལོ་རྒྱུས་མང་བོ་བཤད་རྒྱུ་ཡོད་མོད་
ཀྱང་། དེ་རིང་མི་མེད་འབྲོག་དགོན་ཕྱི་མའི་ཡུལ་ལ་སླེབས་པ་ལྟར་གྱུར་པ་འདི་
ལ་ལྟོས་དང” ཟེར། དེར་འུ་ལག་པས་རྟ་རྒན་ལ་སྲབ་མདས་བྲབས་ཏེ་བང་ཆེན་
པའི་རྩར་བཅར་ནས་སྤང་ལྗོངས་ཆེན་པོ་དེར་བལྟས་པ་ན། འབྲོག་པ་རྣམས་ཀྱི་
རུ་བཀལ་ཤུལ་ན། ཐང་གཤོངས་ཆེན་པོའི་ལྟོངས་དེ་རྟ་ནོར་ལུག་གསུམ་སོགས་
སེམས་ཅན་གང་ཡང་མེད་པའི་ཡུལ་དབེན་པ། རླུང་དམར་གྱི་ཤུ་སྒྲ་ལས་གོ་རྒྱུ་
དང་ཐོས་རྒྱུ་གཞན་ཅི་ཡང་མེད་པའི་མྱ་ངམ་ཐང་ཆེན་པོ་ཞིག་ཏུ་གྱུར་འདུག་
པ་མཐོང་བས། ཁོའི་སེམས་ལ་སྐྱོ་བ་དང་དུངས་པ་ཞིག་སྐྱེས་ཏེ་འདི་ལྟར་ལན་
བཏབ་པ།
“འོ་ལེ། སྤང་ལ་རྩྭ་སྔོན་ཡོད་ན་སྤང་གི་བཅུད་ཡིན་མོད། འོན་ཀྱང་དེ་ལྟ་
དེ་ནི་ཁ་བས་བཅོམ་སྟེ་མེད། ལྗོངས་སུ་མེ་ཏོག་བཞད་ན་མཛེས་མོད། འོན་ཀྱང་
ད་ལྟ་དེ་རྣམས་སད་ཀྱིས་བསད་ནས་མེད། ཡང་ན་ས་ཆ་ཡོངས་ལ་རྟ་ནོར་ལུག་
212 རྒྱུ



འབྲོང་ལུག་ཐང་། རྒྱུན
གསུམ་གྱིས་བརྒྱན་མོད། འོན་ཀྱང་ད་ལྟ་དུས་ཀྱི་དབང་གིས་འདི་གར་འདུག་ས་
མེད། དེས་ན་བཅུད་མཛེས་རྒྱན་གསུམ་གང་ཡང་མེད་པའི་ས་སྟོང་ནི་མྱ་ངམ་
ཐང་ཡིན་པ་ལས་མཐོང་བ་ཀུན་སྨོན་ཞིག་ག་ལ་ཡིན།”
“ ཨ — ཁྱོད་ནི་ཤེད་ཅན་རོ་གླ་ལེན་པ་ཞིག་ཨེ་ཡིན་མི་ཤེས་མོད་ཀྱང་།
ཁ་བདེ་གྱོད་གླུ་ལེན་པ་ཞིག་ཡིན་ཤས་ཆེ” ཞེས་ཀུ་རེ་བྱེད་བཞིན་དུ། “ཨ་ལེ་ཀུ་
རེ་ཡིན། སྨྱོ་བཤད་ཀྱིས་ཅི་བྱེད། རྟ་ལ་སྐུལ་དང་མགྱོགས་པོར་འགྲོ། །
དེ་ནས་ཐང་མགོར་སླེབས་པ་ན། བསོད་བཀྲ་སྡེ་བའི་མཚེར་ཤུལ་དུ་སྦྲ་
ཆུང་ཆུང་གྲུ་དར་ནི་རི་རྩེའི་དར་ལྕོག་དང་མཚུངས་པ། ཡུན་རིང་བོར་ཆར་གྱིས་
གདུངས་པའམ་ཉི་འོད་ཀྱིས་བསྐམས་པས་མདོག་ལ་སེར་ཞད་འདྲེས་པ་ཞིག་
ནག་ཙོག་གེར་ལུས་འདུག་པ་མཐོང་སྟེ་བང་ཆེན་པས་སྨྲས་པ། ་ ་
“ཡ — འུ་ལག་ཁ་བདེ། ངེད་གཉིས་དམིགས་ཡུལ་དུ་སླེབས་སོང་། ཁྲ་
ཤུལ་རྟ་རྡོར་ཚང་ཕ་གི་མ་རེད་དམ” ཟེར་བཞིན་འུ་ལག་ལ། “རོང་ཚ་བཀྲ་
ཤིས་མཚོ་ཟེར་བ་དེར་ཡག་མོ་སྒོ་ཡོད་རབས་ཞེས་གྲགས་པ་ས་གཞིའི་ཁྱོན་ལ་
མ་ཤོང་བར་ཡོད་པ་ཐོས་པ་ཙམ་ལས་དངོས་སུ་མཐོང་མ་མྱོང་། ངོ་མ་དེ་འདྲ་
ཞིག་རེད་དམ། དེའི་ཆེད་དུ་སྲོག་དམར་པོ་འབེན་ལ་འཇོག་དགོས་པ་ཞིག་རེད་
དམ། ཁྱོད་ཀྱིས་རིག་ཨེ་མྱོང” ཞེས་དྲིས་པས། དེར་འུ་ལག་གིས་ལན་བཏབ་པ།
“རོང་ཚ་བཀྲ་ཤིས་མཚོ་ཟེར་བ་དེ་མཆོད་པའི་ལྷ་མོ་ལྟར་མཛེས་མ་ལྟ་
བས་ཆོག་མི་ཤེས་པ་ཞིག་རེད་ཅེས་བཤད་པ་ངས་ཀྱང་མི་ཤེས་ཏེ། ད་ཅི་བཤད་
ཀྱང་། མོའི་ཁྲ་ཆུང་མིག་གི་གཟི་མདངས་ལ་བལྟས་ན། ཐོ་རངས་སྐར་ཆེན་ཡིན་
རུང་འོད་མི་གསལ། མོའི་དུང་སོ་སུམ་ཅུའི་དཀར་མདངས་ལ་བལྟས་ན། སྟོད་
གངས་རི་ཡིན་རུང་དཀར་ཉམས་མེད། མོའི་ཤ་དཀར་པགས་པའི་དམར་མདངས་
༄༅ 21 7



སར་
ཀྲུང་གོའི་བོད་ཀྱི་དེང་རབས་ཚོཔ་རིག་གཅེས་བཏུས།
ལ་བལྟས་ན། དམར་ཆུང་བྱུ་རུ་ཡིན་རུང་སྐྱ་ཞད་འདྲེས། དེ་མིན...”
“ཧ་ཧ་ཧ། ཁ་བདེ་མི་ཟེར་ཀ་མེད། ཁ་བདེ་ནས་རིན་ཆེན་ཚིག་ལ་མགོ་
རྒྱན། དེ་ལྟ་བུ་ཞིག་གང་ན་སྣང་། སྐྱ་ལོའི་སེང་ལྕམ་འབྲུག་མོ་ནི་བུད་མེད་ཀུན་
གྱི་གཙུག་གི་རྒྱན་ཡིན་མོད་ཀྱང་། དེ་ལྟ་བུའི་ཡག་མོ་སྒོ་ཡོད་རབས་གཅིག་ཀྱང་
བཤད་རྒྱུ་མེད།” བང་ཆེན་པས་དེ་ལྟར་ཁ་བཀག་ནས་བཤད་པ་ན།
“ཡ་ཡ་ཡ། ཁྱོད་ཀྱིས་མ་རེད་བསམས་ན་ངེད་གཉིས་རྩོད་དགོས་དོན་
མེད། ཁྱོད་ཀྱིས་མཐོང་བ་ཙམ་དུ་མིག་གི་དབང་པོ་དང་ཡིད་ཀྱི་བརྟན་པ་ཅིག་
ཅར་འཕྲོག་སྟེ། ཁྱོད་ནི་དགུན་གྱི་ཁུ་བྱུག་བཞིན་ངག་མེད་དུ་འགྱུར་བའམ་ཁ་
ནས་བཤང་ལམ་བཞིན་ཅི་འཆོར་ལ་གནས་ལུགས་མེད་ན་ངས་མི་ཤེས” ཟེར།
དེའི་དུས་སུ་ཁོ་གཉིས་རྟ་རྡོར་ཚང་གི་ཉེ་འདབས་སུ་སླེབས་འདུག་པས་
འུ་ལག་གིས་བཤད་པར་ལན་འདེབས་ལོང་མ་བྱུང་བར་བལྟས་པ་ན། འབྲི་རོག་
རོག་བེའུ་ཁྲིད་པ་གཅིག ནོར་ནག་ཁ་ཤས། རྟ་རྒོད་མ་མ་བུ་འགའ་ཞིག་གིས་རུ་
མཐའ་ན་དལ་བྲེལ་གྱི་ཉམས་འགྱུར་མེད་པར་བག་ཕེབས་པའི་ངང་ནས་རྩྭ་ཟ་
བཞིན་པ་དང་། སྦྲའི་སྒོ་འགྲམ་ན་གཡག་ནག་ཡུ་ཐོད་པ་ན་འཛི་ཅན་གཅིག་དང་
མཛོ་ལྟག་ཁྲ་རྭ་གཡོན་པ་ཐུར་དུ་གུག་པ་གཅིག་སྒ་འབྲེང་དང་བཅས་ཏེ་ལྕང་
ཕུར་ཞིག་ལ་བཏགས་ཡོད་པ་ལས་གཞན་ཅི་ཡང་མ་མཐོང་།
བང་ཆེན་པ་དང་འུ་ལག་གཉིས་སླེབས་བྱུང་བ་དང་པོར་རྟ་རྡོར་ཚང་གི་
ཁྱི་རྒན་རྒྱ་དམར་གྱིས་མཐོང་མོད། འོན་ཀྱང་ཁྱི་དེ་ཐང་གཤོངས་ཆེན་པོའི་ལྟོངས་
སུ་མི་ཕྱུགས་གཅིག་ཀྱང་མེད་པར་སྟོང་ཧང་ངེར་གྱུར་པ་ལ་སྐྲག་ནས་ལུས་ཀྱི་
རྩལ་དང་དྲག་ཤུལ་སོགས་ཡལ། མི་རྒྱུས་མེད་མཐོང་ཚེ་མི་བཟོད་པའི་ཁོང་ཁྲོ་
ཡོད་པ་སོགས་ཀྱང་ཞི་ནས་རྔ་མ་སྐྱིད་ཁུག་ལ་དྲངས་ཏེ་སྦྲ་ནང་དུ་འཛུལ་བྱུང་བ་
༄༅ 212 རྒྱུ



འབྲོང་སྟག་ཐང་། a
རོང་ཚ་བཀྲ་ཤིས་མཚོས་མཐོང་ནས། ཅི་ཡིན་སྙམ་སྟེ་སྒོར་བུད་ནས་བལྟས་པས།
རྟ་སྔོ་ནག་ཆུ་རྡོ་འདྲ་བ་ཞིག་ལ་ཞོན་པའི་གཞོན་ནུ་ཤ་དར་ཁྲག་རྒྱས། དངུལ་
དཀར་གྱི་རྣ་རྒྱན་ཅན། མདུན་སོ་གཡས་པ་གསེར་གྱིས་ཤན་པ། སྐེད་ལ་ཤང་ལང་
བཏགས་པ། རྒྱབ་ལ་རྭ་རྩེ་དངུལ་དཀར་ཀྱིས་ཤན་པའི་མེ་མདའ་ཁུར་བ་ཞིག་སྒོ་
འགྲམ་དུ་སླེབས་འདུག་པ་མཐོང་བ་དང་ཆབས་ཅིག བང་ཆེན་པས་སྐད་གསང་
མཐོན་པོས་འདི་སྐད་སྨྲས་པ། །
“ཀྱེ - རོང་ཚ་བཀྲ་ཤིས་མཚོ། སང་ཉིན་ཉི་མའི་གུང་རོལ་ཚུན་ཆད་
ལ་ཁྱོད་ཅིས་ཀྱང་གཉེར་ཚང་ལ་འབྱོར་དགོས། གལ་ཏེ་ཉི་ཆད་སྐར་ཆད་ལྟར་མ་
སླེབས་ན་ཚེ་དང་སྲོག་གི་ཆད་པ་འབབ་ནའང་ཐང་གསུང་གི” ཞེས་བཤད་ཞོར་
ལ་དེར་ཞིབ་ཏུ་བལྟས་པས། བང་ཆེན་པའི་སེམས་ལ། འདི་ནི་གཞི་མེད་པ་ལ་སྒྲོ་
བཏགས་པ་ཞིག་ག་ལ་ཡིན། མིང་དང་དོན་མཚུངས་པ་ཟེར་བ་འདི་ལས་ཅི་ཡོད།
ཨ་ཧ་ཧ། འདི་ནི་རྒྱུ་སྐར་གྱི་དབུས་སུ་ཟླ་བའི་དཀྱིལ་འཁོར་ཉ་གང་བ་ལྟར་ཁྱད་དུ་
མཛེས་པ་ཞིག་མ་རེད་དམ། འདིའི་ཆེད་དུ་ངས་ཀྱང་རང་སྲོག་བློས་གཏོང་ཐུབ་
སྙམ་ནས་ཅི་བྱས་རང་གིས་ཀྱང་མ་ཚོར་བར་རྟ་ལས་བབས་ཏེ་མོའི་འཁྲིས་སུ་
བཅར་ནས་ངག་འཇམ་ཞིང་འཛུམ་ཉམས་དང་བཅས་ཏེ་ཡང་འདི་སྐད་སྨྲས་པ།
“ངས་བལྟས་ན་གཉེར་ཚང་གི་བཀའ་ལྟར་སོང་ནས་རྒྱུ་མཚན་ཐམས་
ཅད་ཇི་བཞིན་དུ་གསལ་བོར་བཤད་ན། མཐར་དོན་དག་རང་གི་བསམ་ཚུལ་ལྟར་
འགྲུབ་པར་ཕན་པས་འགྲོ་གྲབས་བྱས་ན་ལེགས་སྙམ” ཟེར་ནས་དེ་གར་གདོང་
ཐམས་ཅད་འཛུམ་གྱིས་གང་། མིག་གིས་ཀེམ་ཀེམ་དུ་ལྟ་བཞིན་སྐྱིད་པ་ཞུམ་ཞུམ་
གྱིས་ལངས་བསྡད་པ་ན། བཀྲ་ཤིས་མཚོའི་ཁ་ནས་ཡིན་མིན་དང་འགྲིག་མིན་གྱི་
ལན་གང་ཡང་མ་ཐོན་པར་མ་ཟད། ཐ་ན་ཁྱིམ་ལ་ཕེབས་ཞེས་པའི་མཐོ་དམན་ཉེ་
ཉྩ 2 13 ཉྩ



༄༅ ཀྲུང་གོའི་བོད་ཀྱི་དེང་རབས་ཚོ་ཝ་ཏིག་གཛེས་བཏུས།
རིང་ཀུན་ལ་བཤད་དགོས་པའི་ཁ་ཡག་ཙམ་ཡང་མེད་པར་གསིག་སྐོར་ཞིག་བྱས་
ཏེ་སྦྲ་ནང་དུ་འཛུལ་ལོ། །
དེ་ནས་འུ་ལག་གིས “ཡ - ཕོ་བྱིས། ཁྱོད་རོ་ལངས་བརྒྱབ་པ་བཞིན་དེ་
གོར་སྐྱིད་པ་ཞུམ་ཞུམ་གྱིས་ལངས་བསྡད་ནས་ཅི་བྱེད” ཅེས་པས། བང་ཆེན་པ་
གཉིད་ལས་སད་པ་ལྟར་དེ་མ་ཐག་ཏུ་བཞིན་རས་སུ་ངུ་མ་དགོད་ཀྱི་རྣམ་འགྱུར་
དང་བཅས་ཏེ་རྟ་ཐོག་ཏུ་བུད་ནས་རྦབ་འགྲིལ་བ་བཞིན་སོང་། །
རོང་ཚ་བཀྲ་ཤིས་མཚོ་ཟེར་བ་ནི་ངོ་མ་ས་འདིར་སྙན་གྲགས་ཡོད་པའི་
བུད་མེད་མཛེས་མ་ལྟ་བས་ཆོག་མི་ཤེས་པ་ཞིག་ཡིན་ཏེ། ཕྱིའི་སྐྱེ་གཟུགས་ལྟ་
ན་སྡུག་པའམ་ནང་གི་རྣམ་རིག་ཤེལ་དཀར་གྱི་མེ་ལོང་ལྟར་གསལ་བས་གཞན་
རྣམས་ཀུན་ལས་ཁྱད་དུ་འཕགས་པ་ཙམ་དུ་མ་ཟད། མཉེས་གཤིན་པ། གཤིས་
བཟང་བ། ཀུན་ལ་བྱམས་པ་ཞིག་ཀྱང་ཡིན་པས། དངུལ་དཀར་གྱི་གའུ་ལ་བྱུར་
དམར་གྱི་ཕྲ་བཏབ་པ་ལྟར་ཀུན་གྱི་མིག་ལམ་དུ་མཛེས། །
མོའི་སེམས་ལ། ངས་ཁྲིམས་འགལ་ལུགས་གཏོར་གྱི་ལས་ཀ་སྤུ་རྩེ་ཙམ་
ཡང་མ་བྱས་པས་ཁྲིམས་སྒོར་འགྲོ་དགོས་པའི་ཆ་ནི་ཅུང་ཟད་ཙམ་ཡང་མ་མཆིས་
སྙམ་ནས་རང་གིས་རང་ལ་དཔའ་སྐྱེད་བཞིན་པའི་སྐབས་དེར་བྱིས་པའི་ངུ་སྐད་
ཅིག་མདའ་མོ་ལྟར་མོའི་སྙིང་ཁར་ཟུག་བྱུང་བས། མོ་གཉིད་ལས་སད་པ་ལྟར་དེ་
མ་ཐག་ཡར་ལངས་ནས་གསོད་སར་ཁྲིད་པ་ལྟར་ངུ་རྒྱངས་བྱེད་བཞིན་པའི་བྱིས་
པ་པང་དུ་བླངས་ནས། “ལོ– ལོ-- ཨ་མའི་གཅེས་ཕྲུག་མ་ངུ– ཡ” ཟེར་
བཞིན་སྦྲའི་མར་རྒྱུད་ནས་ཕར་འགྲོ་ཚུར་འགྲོ་བྱས་པས། བྱིས་པའི་རྣ་ལམ་དུ་ཨ་
མའི་བརྩེ་དུང་དང་ལྡན་པའི་སྐད་གྲགས་བྱུང་བ་དང་མཉམ་དུ་ངུ་སྐད་ཆད་དེ་ཧ་
ཅང་ཉམ་ཐག་པའི་བཞིན་རས་སུ་རིམ་གྱིས་བག་ཕེབས་པའི་ཉམས་ཤར། ཤིན་ཏུ་
$ 214 @



འབྲོང་སྟག་ཐང་
། རྒྱུ
ཕྲ་བའི་ལག་པ་གཉིས་ཀ་བརྐྱངས་ནས་ཨ་མའི་མིག་དང་མཁུར་ཚོས་ཡོངས་སུ་
ཁེབས་པའི་གནག་སྣུམ་སྲིན་སྐུད་ལྟ་བུའི་སྐྲ་ལོ་རྩེ་སྤྱད་བྱས་བྱུང་བར། བཀྲ་ཤིས་
མཚོས་རང་གི་སེམས་གཏིང་གི་སྡུག་བསྔལ་མནན་ཏེ་ཁ་ནས་བྱིས་པར་གཉིད་
འགུགས་པའི་གླུ་ཆུང་ཞིག་བླངས་བྱུང་བ་འདི་ལྟ་སྟེ།
“ལོ- ལོ-
གཉིད་ལ་སྡོད་དང་རྟ་ཞིག་སྟེར།།
རྟ་ཞི་སྒ་ཞི་བསྟད་ནས་སྟེར། །
སྲབ་མདར་དར་ཞིག་བཏགས་ནས་སྟེར། །
ས་ནས་མེ་ཏོག་བལ་ནས་སྟེར། །
གནམ་ནས་སྐར་མ་བླངས་ནས་སྟེར།།
སྐྱ་ཀ་ཁྲ་མོ་བཟུང་ནས་སྟེར། །”
དེའི་དུས་སུ་ནད་ཀྱིས་མནར་བཞིན་པའི་ཨ་ནེས་མལ་ནས་མགོ་བཀྱགས་
ཏེ “ད་སོ་མ་སྐུ་མི་ཞིག་འོངས་པ་དེས་ཅི་ཟེར” ཞེས་དྲིས་པས། དེར་མནའ་མས་
ལན་བཏབ་པ། །
“དེ་གཉེར་ཚང་གི་བང་ཆེན་རེད། སང་ཉིན་ཉི་མའི་གུང་རོལ་ཚུན་ཆད་
ལ་གཉེར་ཚང་དུ་མ་འབྱོར་ན་ཚེ་སྲོག་གི་ཆད་པ་འབབ་ནའང་ཐང་ཟེར།”
བཀྲ་ཤིས་མཚོའི་ཨ་ནེ་ནི་རྒ་དང་ན་བའི་ཆོམ་རྐུན་གྱིས་བློ་དང་ལང་ཚོ་
མ་ལུས་པར་བཅོམ་ཟིན་པའི་རྒན་མོ་ཞིག་ཡིན་ལ། ལྷག་པར་ཉེ་ཆར་ནད་ཇེ་ཐུ་
ལ་སོང་བའི་དབང་གིས། མོའི་གདོང་ནི་ཧ་ལམ་ས་ནག་གི་འདམ་ལས་བཟོས་པ་
ཞིག་དང་འདྲ། བཞིན་རས་དང་ཡན་ལག་རྩྭ་ཡི་ཞགས་པས་བཅིངས་པ་དང་དེ་
ཡང་གཉེར་མའི་དྲ་ཕད་དུ་བཅུག་པ་ཞིག་དང་འདྲ། །
༄༅ 215



ཙ༩ ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
དེ་ནས་ཡང་ཁ་ཤ་འདར་ལྷབ་ལྷབ་བྱེད་བཞིན་སྨྲས་པ།
“རྟ་མགྲིན་རྡོ་རྗེ་བཟུང་བས་མི་ཆོག ཁྱོད་ཀྱང་ཤོག་ཟེར་བ་དེ་ཅི་ཡིན།
རུའི་རྗེས་ལའང་མ་ཆོད་པར་མཚེར་དུ་ལུས་འདུག་པ་ཞིག་སང་ཉིན་ཇི་ལྟར་
འབྱོར།”
དེར་བཀྲ་ཤིས་མཚོས་ཡིན་མིན་གྱི་ལན་ཅི་ཡང་མ་བཏབ།
ཡང་ཅུང་ཙམ་བསྡད་ནས། མོའི་རིད་ཅིང་ཉམ་ཆུང་བ། ཡི་དྭགས་ཀྱི་
གཟུགས་ལ་འགྲན་པ་ལྟ་བུའི་ལུས་མི་སྡུག་པ་དེ་འདར་ཞུམ་ཞུམ་བྱེད་བཞིན་
སྨྲས་པ།
“ཁྱོད་ཀྱང་འགྲོ་དགོས་ན། ང་སྤྱང་ལྟོགས་ཀྱི་ཟས་སུ་འགྱུར་བའམ་ཡང་
ན་མུ་གེར་འཆི་བ་ལས་གཞན་ཅི་ཡོད། ཁྱོད་ཀྱིས་དེ་ལྟར་བང་ཆེན་ལ་རྒྱུ་མཚན་
ཞིག་མ་ཞུས་སམ” ཟེར།
དེར་མནའ་མས་ལན་བཏབ་པ།
“དེ་ཚོའི་ཡ་ཁོག་ན་མི་སེམས་མེད། ཡོད་ཀྱང་འཕངས་པའི་མདའ།
མང་གས་པའི་མི་ཡིན་པས་དབང་ཆ་མེད། དེ་ཚོར་ཞུ་བ་བྱས་ནས་ཅི་ཕན། ཨ་མ་ ་
ལགས། ཁྱོད་ཀྱི་སེམས་བདེ་མོ་གྱིས་དང་ང་མི་འགྲོ། ཁོ་ཚོར་བཤད་རྒྱུ་འདྲི་རྒྱུ་ཅི་
ཡོད་ན་རྟ་མགྲིན་རྡོ་རྗེར་དྲིས་པས་ལོས་ཆོག ང་འགྲོ་དགོས་དོན་མེད” ཟེར།
དེར་རྒན་མོས་གཏིང་ནས་ཤུགས་རིང་ཞིག་འཐེན་བཞིན་མགོ་སྔས་ཐོག་
ཏུ་བཞག་སྟེ་དབུགས་ཆད་པ་ལྟར་འཇམ་ཅག་གེར་ཅུང་ཟད་ཙམ་བསྡད་ནས་
ཡང་སྨྲས་པ།
“ཅི་བྱས་ལམ་དུ་མི་འགྲོ་བ་དེས། ཁྱོད་ལའང་གྲིབ་མ་གནག་ནས་འགྲོ་
ལམ་མེད་པའི་ས་མཚམས་འདིར་གཏུགས” ཞེས་ཐབས་ཟད་པས་རང་གི་དཔྲལ་
ས་ནས
ཟངས་
2 36%



འབྲིང་སྡུག་ཐང་། ཁྱོན
མིག་དང་མཚུངས་པའི་སྙིང་གི་ནོར་བུ་ལའང་དགྲ་ཆོག་བྱས་བྱུང་བར། བཀྲ་
ཤིས་མཚོའི་སེམས་ལ། ཨ་མ་ནི་ཐབས་ཟད་ནས་ཅི་བཤད་ལ་གནས་ལུགས་མེད་
པ་ཡིན་མོད། འོན་ཀྱང་ད་ལྟ་རྟ་མགྲིན་རྡོ་རྗེ་དགྲ་ལག་ཏུ་ཤོར་ནས་སྲོག་ཀྱང་
འཚམས་ཐུབ་མིན་ལ་ཐུག་ཡོད་པའི་སྐབས་འདིར། ཅི་བྱས་ལམ་དུ་མི་འགྲོ་བ་
ཞེས་ཚིག་ངན་གྱིས་དམོད་མོ་བྱས་ན་ཧ་ཅང་མི་འོས་སོ་སྙམ་མོད་ཀྱང་། དེ་མ་
ཐག་ལན་ཅི་ཡང་མ་བཏབ།
ཉེ་སྔོན་གཉེར་ཚང་གིས་རྟ་མགྲིན་རྡོ་རྗེར་ལག་ལྕགས་བརྒྱབ་ནས་འཁྲིད་
དུས་མོས་མིག་ཆུ་མ་ཤོར་མོད། འོན་ཀྱང་ད་ལྟ་ཨ་མས་གོང་ལྟར་ཚིག་ངན་གྱིས་
དམོད་པས་མོའི་མཆི་མ་ནི་མུ་ཏིག་གི་ཕྲེང་བའི་རྒྱུན་ཐག་ཆད་པ་བཞིན་རང་
དབང་མེད་པར་ཁྲ་ཐར་ཐར་བབས་བྱུང་།
བཀྲ་ཤིས་མཚོའི་སྐྱེ་ས་འཁྲུངས་ཡུལ་བཤད་ན་སྟག་ལུང་རོང་ཚ་ཞེས་
བྱ་བའི་ས་ཆ་དེ་གའི་ཡིན། འདི་ནས་ཕལ་ཆེར་ཉིན་ལམ་གཉིས་ཙམ་ཡོད། ལོ་
གསུམ་གྱི་སྔོན་ཏེ་བླ་མའི་ལུང་བསྟན་ལྟར་མེ་མོ་ཕག་གི་ལོའི་བཞི་པའི་ཚེས་
བརྒྱད་ཉིན་གྱི་ཉི་མ་རྩེ་ཤར་ལ་རི་མོ་ཅན་གྱི་གོས་གོན། གོམ་པ་ཅན་གྱི་རྟ་ཞོན།
རྒྱབ་ན་སྐྱེལ་མ། མདུན་ན་བསུ་མ་དང་བཅས་པ་ས་འདིར་རྟ་མགྲིན་རྡོ་རྗེའི་བག་
མར་ཡོང་བ་ཡིན། དུས་དེ་ནས་བཟུང་སྟེ་རྟ་མགྲིན་རྡོ་རྗེ་ནི་མོ་རང་གི་ཡ་ཐོད་ཀྱི་
མིག་དང་ཡ་ཁོག་གི་སྙིང་ཡིན་ལ། མོའི་བདེ་སྐྱིད་དང་ཁ་རྗེ་དབང་ཐང་ཀུན་གྱི་
འབྱུང་གནས་ཀྱང་ཁོ་ཡིན་པས། ཁོ་ལ་གཞན་གྱིས་ཚིག་ངན་བརྗོད་པ་སོགས་
ཐོས་ན་སེམས་གཏིང་ནས་མི་དགའ། ཁྱད་པར་དུ་ཉེ་སྔོན་ཁོས་མི་བསད་ནས་
བཙོན་དུ་བཅུག་པ་ཡིན་པས་གཞན་རྣམས་ཕར་ཞོག རང་གི་ཨ་མས་དེ་ལྟར་
བཤད་ནའང་སེམས་གཏིང་ནས་བཟོད་དཀའ། དེའི་ཕྱིར་སྨྲས་པ།
ཉྩ27 གྱི་



༥
ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
“ཨ་མ་ལགས། ཁྱོད་ཀྱིས་རྟ་མགྲིན་རྡོ་རྗེའི་ཆེད་དུ་སྐྱབས་འཇུག་ཚིག་ཀ་
གསུམ་ཞུ་མི་ཐུབ་ནའང་དམོད་པ་འདོར་བ་ག་ལ་རུང་།”
“ཨ - ཁྱོད་ཀྱི་དེའང་བདེན།” རྒན་མོའི་སྐད་འདར་བཞིན་སྨྲས་པ།
“དམོད་ག་ལ་རུང་། དཀོན་མཆོག་གསུམ་པོས་མཁྱེན། ཚེ་ལ་བར་ཆད་མེད་
པར་ཤོག”
རྒན་མོས་དེ་ལྟར་གསོལ་བ་འདེབས་སྐབས། སོར་བཅུ་ཐལ་མོ་སྦྱར་ཏེ་སྤྱི་
བོར་བཀོད། སེམས་གཏིང་ནས་དད་པ་དག་སྣང་བྱས་པའི་དབང་གིས་ཨེ་ཡིན།
སྐད་འཕང་དམའ་ནས་སྦྲང་བུ་ཞིག་གྲག་བཞིན་པ་དང་མཚུངས། དེ་ནས་ཡུད་
ཙམ་བསྡད་ནས་ཡང་སྨྲས་པ། ་
“བཙན་པོས་གཉོམ་ཆུང་ལ་ཐུབ་ཚོད་བྱེད་པའམ་ཕྱུག་པོས་མེད་པོར་
བརྙས་བཅོས་བྱེད་པ་ནི་འཇིག་རྟེན་འདིའི་འགྲོ་ལུགས་རེད། ང་ཚོས་མཛུབ་མོས་
གནམ་འདེགས་ག་ལ་ནུས། མེད་པོ་མེད་ས་ནས་འདུག་ཤེས་བྱས་ཏེ་མགོ་སྒུར་
ནས་ཉི་མ་འཁྱོལ་ཐབས་བྱེད་དགོས་པ་ལས་མགོ་འཕང་གནམ་ལ་བཟུང་ནས་མི་
གསོད་ལག་དམར་སོགས་ཀྱི་བྱ་བ་བྱེད་ག་ལ་རུང་། འཇིག་རྟེན་གཏམ་དཔེ་ལ།
གཉོམ་ཆུང་འདུག་ཤེས་ན་བཙན་པོས་སྒུལ་མི་ཚུགས་ཟེར།”
རྒན་མོ་ད་དུང་སྔར་བཞིན་པུས་མོ་བཙུགས་ནས་ཁ་སྦུབ་ཀྱིས་ཀུམ་སྟེ་
བསྡད་ཡོད། སྐད་ཆ་བཤད་ཚར་བ་ན་ཐོད་པ་ལག་མཐིལ་དུ་བཞག་ནས་བསྡད་
ཡོད་པའི་སྐབས་དེར་མོའི་སྐྲ་ལོ་ནི་གཡག་རྔ་ཟད་པོ་ཞིག་དེ་གར་བདག་མེད་དུ་
གཡུགས་བཞག་པ་དང་འདྲ།
རྒན་མོའི་སེམས་ལ། ད་ང་ཚོ་ནི་ནག་མེད་ནག་ཅན་དུ་གྱུར། ཉེས་མེད་
ཉེས་ཅན་དུ་གྱུར། དཀོན་མཆོག་གསུམ་པོ་མི་བསླུ་བ་ཡིན་རྒྱུ་རེད། ང་ཚོ་འགྲོ་
ཉྩ 218 ཉྩ



འབྲོང་སྟག་ཐང་། རྒྱལ་
སའི་ལམ་ནི་མེད། འདི་ནི་སྐྱེ་བ་སྔོན་མས་ཚོགས་མ་བསགས་པས་རང་གི་ལས་
དབང་དུ་གྱུར་པ་ཡིན་རྒྱུ་རེད་སྙམ།
དེར་མནའ་མའི་སེམས་ལ། གཉོམ་ཆུང་འདུག་ཤེས་ན་བཙན་པོས་སྒུལ་
མི་ཚུགས་ཟེར་ནི་ཟེར་ཡང་དེ་ལྟར་ག་ལ་ཡིན། གཉོམ་ཆེ་ན་བརྙས་བཅོས་བྱེད་པ་
ཇེ་ཐུ་ཇེ་སྡུག་ལས་མེད། སྐྱིད་ཀྱི་མགོ་འཕང་དམའ་དགོས། སྡུག་གི་མགོ་འཕང་
མཐོ་དགོས་ཞེས་པའི་དཔེ་ལྟར་སེམས་ཁྲལ་གྱིས་མི་ཕན། ད་ཨ་མ་ལ་སེམས་གསོ་
རེ་བྱེད་རྒྱུ་གལ་ཆེ་སྙམ་ནས་སྨྲས་པ།
“ཨ་མ་ལགས། ང་ཚོ་གཉོམ་ཆུང་འདུག་མ་ཤེས་པ་མིན། ཁོ་ཚོ་བཙན་
པོར་བཙན་ཚོད་མེད་པ་ཡིན། བདེན་ང་ཚོའི་ལག་ཏུ་ཡོད་པས། ནམ་ཞིག་ཉི་
མའི་དུས་ཀྱི་མཐའ་ན། བདེན་ལུང་བ་གཉིས་ལ་ཕུ་ཐག་རིང་བའི་སྐབས་ཤིག་
ལོས་ཡོད།”
དེར་ཨ་མས་ལན་ཅི་ཡང་མ་བཏབ། དེ་ནས་ཡང་བཀྲ་ཤིས་མཚོས་སྨྲས་པ།
“ངས་སྔོན་ཆད་རྟ་མགྲིན་རྡོ་རྗེར་ཁ་ཏ་བྱས་མྱོང་། དེ་ནི་ཕྱུག་པོ་སྟོབས་
ཅན་གྱི་བུ་ཡིན་པས་ང་ཚོས་དེའི་དོ་ཟླར་མི་ཡོང་། ང་ཚོར་དཔའ་ཡོད་ཀྱང་རྒྱུ་
མེད། རྒྱུ་མེད་ན་རྟ་ཕོ་ཤ་མེད་གོང་ཆུང་། རྒྱུ་མེད་བུ་བྱིས་ངོ་ཆུང་ཞེས་པའི་དཔེ་
ལྟར་ཡིན། དེ་ལས་ང་ཚོ་ས་ཆ་གཞན་ཞིག་ཏུ་སོང་ན་ཨེ་མི་དགའ་ཞེས་དྲིས་
ཀྱང་། ཁོས་ས་ཆ་གཞན་པ་གང་ལ་སོང་ནའང་འདི་དང་འདི་མཚུངས་རེད། བྲོས་
ནས་ཐར་ས་མེད། འབྲོ་དགོས་པའི་རྒྱུ་མཚན་ཡང་མེད། ང་ཚོར་རྒྱུ་མེད་ན་དཔའ་
ཡང་མེད་དགོས་པ་ཅི་ཡོད། ང་ཚོའང་མི་ཡིན་པས་གཞན་གྱིས་གང་བསམ་ཅི་
འདོད་ལྟར་ཐུབ་ཚོད་བྱེད་པ་འཁུར་དགོས་དོན་མེད། གཉེན་ཟས་ནོར་གྱིས་སྐྱོང་
བ་དང་དགྲ་དཔའ་རྩལ་གྱིས་འདུལ་བ་ནི་ང་ཚོ་བོད་ཀྱི་ལུགས་རེད་ཟེར་ནས་
ཉྩ 219 རྒྱུ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
དཔའ་སྐད་འདོན་པ་ལས་ངས་བཤད་པའི་སྐད་ཆར་མ་ཉན།”
དེར་རྒན་མོས་སྨྲས་པ།
“ཁྱོད་ཁ་མ་མང་བར་བསྡད་ན། ད་སྐབས་ང་ཚོའི་མགོར་སྡུག་འདི་ཡོང་
དགོས་དོན་མེད། རྟ་མགྲིན་རྡོ་རྗེའི་མཛད་པ་ཤེས་བཞིན་དུ་དགོས་མི་དགོས་
བཤད་མི་ཉན་པ་ལོས་ཤེས།”
དེ་ནས་བཀྲ་ཤིས་མཚོའི་སེམས་ལ། སྔོན་ཆད་གནས་ཚུལ་ཚང་མ་གསལ་
བོར་མ་བཤད་པ་ནི་དེ་ཙམ་མ་ལེགས། དེ་ནི་སྐབས་འདི་དང་བསྟུན་ནས་གལ་ཆེ་
བ་རྣམས་ཞིབ་ཏུ་བཤད་ན། མོའི་སེམས་ལའང་འབབ་རྒྱུ་ཞིག་ཡོད་ལ། ལས་ཕྱི་
འདེད་ཀྱང་མེད་སྙམ་ནས་སྨྲས་པ། །
“ང་ཁ་མང་བ་མིན། བཀྲ་མི་ཤིས་པ་དེས་ཐེངས་གཅིག་མིན་གཉིས་མིན།
གར་སོང་གར་ཐུག་ས་ནས་འགྲོ་དབང་འདུག་དབང་མི་སྟེར། དང་པོར་ཁ་ཡག་
ངོ་བསྟོད་ཀྱི་གཡོ་ཟོལ་གྱིས་བློ་ཁ་བསྒྱུར་ཐབས་ཅི་ནུས་ནུས་བྱས་མོད། དེ་ཐམས་
ཅད་ངལ་བ་འབྲས་མེད་དུ་གྱུར་རྗེས། ཉ་པ་གཡོ་སྒྱུ་ཅན་གྱིས་ཐོག་མར་ཉ་ལ་
ཟས་ཅི་དང་ཅི་འདོད་པ་བྱིན་ནས་ཁ་བྲིད་པ་བཞིན་རྒྱུ་འབྱོར་བ་དང་གཡུ་བྱུ་རུ་
སོགས་ཀྱིས་བསླུ་བྲིད་གང་ཐུབ་ཐུབ་བྱས། དེའང་འབྲས་མེད་དུ་གྱུར་རྗེས། མཐར།
ཁྱོད་ཀྱིས་གལ་ཏེ་ངའི་རེ་བ་མི་སྐོང་ན། ངས་དྲག་པོའི་ལས་ལ་བརྟེན་ནས་ཁྲ་
ཤུལ་རྟ་མགྲིན་རྡོ་རྗེ་ཚང་ཟེར་བའི་ཐབ་ཤུལ་ཙམ་ཡང་མི་བསྐྱུར་བར་མིང་མེད་
དུ་གཏོང་ངེས་ཡིན། དེ་དུས་འགྱོད་ཀྱང་བྱ་ཐབས་མེད་ཟེར་ནས་འཇིགས་སྣང་
ཡང་ཡང་བསྐུལ། དེའི་ཕྱིར་ཁ་རོག་པར་འདུག་ཐབས་བྲལ་ནས་གོང་གི་གནས་
ལུགས་ཚང་མ་དྲང་བོར་བཤད་པ་ཡིན།”
འདིར་བཀྲ་ཤིས་མཚོའི་སེམས་ལ། མིའི་རྒྱུད་ཀྱི་བག་ཡོད་དང་ངོ་ཚ་བའི་
# 22C%



འབྲིང་སྡུག་ཐང་། རྒྱུ
འདུ་ཤེས་སོགས་དོར་ནས་འདོད་གཏམ་རྣ་བས་ཐོས་ན་ཤ་ཡང་འདར་བ་མང་བོ་
བཤད་པའི་སྐོར་དང་། རི་མགོ་དང་ཆུ་འགྲམ་སོགས་ནས་ཉི་མ་དཀར་ལ་ཁྱི་ཕག་
བཞིན་འབྱར་ཚུལ་གྱི་ལོ་རྒྱུས་སོགས་ཞིབ་ཏུ་བཤད་ན་ལེགས་བསམས་མོད་ཀྱང་།
མ་སྨད་གཉིས་ཀྱི་བར་ཡིན་རུང་ངོ་ཚ་བའི་དབང་གིས་ཚང་མ་ཁ་ནས་མ་ཐོན།
དེར་རྒན་མོས “དེ་ཡིན་རུང་སེམས་རྒྱ་བསྐྱེད་ནས་བཟོད་པ་བསྒོམ་
དགོས། ང་ཚོས་བཟོད་པ་བསྒོམ་པ་ལས་འགྲོ་ལམ་གཞན་གང་དུའང་མེད། གང་
ནས་ཀྱང་མི་རྙེད” ཟེར། .
རྒན་མོས་དེ་ལྟར་བཤད་པས་བཀྲ་ཤིས་མཚོའི་སེམས་ལ། ཐུབ་ཚོད་བྱས་
ན་གཉོམ་ཁུར། བརྙས་བཅོས་བྱས་ནས་བཟོད་པ་བསྒོམས། དེ་འདྲ་བྱས་ནས་ཉི་
མ་མི་འཁྱོལ་བ་མིག་ཐོག་ཏུ་ཤར་འདུག་པ་འདི་རེད་སྙམ་ནས་སྨྲས་པ།
“ཨ་མ་ལགས། ཁྱོད་ཀྱིས་ནམ་ཡིན་རུང་བཟོད་པ་སྒོམས། བཟོད་པ་
སྒོམས་ཟེར་མོད། འོན་ཀྱང་བཟོད་པ་བསྒོམས་ནས་ཡོང་རྒྱུ་ཅི་ཡོད། ལྷག་པར་ཅི་
བྱེད་ལ་གནས་ལུགས་མེད་པའི་མི་ཐ་ཤལ་པར་བཟོད་པ་བསྒོམས་ན་འཕར་སྤྱང་
ལ་སྙིང་རྗེ་བསྒོམས་པ་ལྟར་ཇེ་ཐུ་ཇེ་སྡུག་ལས་མེད། མཐར་ཁྱོད་ཀྱིས་མ་བསད་ན་
ཁྱོད་ཉིད་གསོད་ངེས་པས། བྱོལ་སོང་བཞིན་གཞན་གྱིས་སྲོག་ལེན་པ་ལ་ལག་ཡ་
ཙམ་ཡང་མི་བྱེད་པ་སུ་ཡོད། གལ་ཏེ་མི་ངན་དེ་ཚར་མ་བཅད་ན་ང་ཚོ་ནམ་ཡིན་
རུང་བདེ་བར་འདུག་པའི་གོ་སྐབས་ཡོད་མི་སྲིད། འདི་བྱས་པས་དེང་ཕྱིན་ཆད་
གཞན་གྱིས་ཀྱང་ཐུབ་ཚོད་བྱེད་མི་ཕོད། བུ་རང་སྐྱེས་ཀྱིས་རང་མདོག་སྟོན་མ་
ཐུབ་ན་སྐྱིད་གཞན་ན་རེ་ས་མེད།”
རོང་ཚ་བཀྲ་ཤིས་མཚོས་དེ་ལྟར་བཤད་སྐབས་སྐད་འཕང་མི་མཐོ་མོད་
ཀྱང་། མོའི་མིག་གི་ནང་ན་འོད་ཁྱད་པར་ཅན་ཏེ་ནམ་རྒྱུན་མཐོང་དཀའ་བ་ཞིག་
227 ཞུ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
འཕྲོ་བཞིན་འདུག
རྒན་མོས་དེ་ལྟར་བཤད་པ་ཐོས་པས་དབུགས་སྟོད་དུ་འཚང་བཞིན་སྨྲས་པ།
“ངས་ཁྱོད་གཉིས་ལ་རྒྱུན་པར་འགྲོ་ཤེས་ཀྱི་ཝ་མོ་ལྟ་བུ། འདུག་ཤེས་ཀྱི་
རི་བོང་ལྟ་བུ་བྱེད་དགོས་ཞེས་ཡང་ཡང་བཤད་ཀྱང་ངའི་ཁ་ནི་མི་ལེན། ནམ་ཡིན་
རུང་དཔའ་སྐད་མཐོ། ལུགས་སྲོལ་བཤད་རྒྱུར་དགའ། ད་ཁྱོད་ཀྱང་ཁྲིམས་སྒོར་
ཤོག་ཟེར་ན་སོང་་རྒྱུ་མཚན་མཐའ་དག་པོ་མགོ་མཇུག་བར་གསུམ་དང་བཅས་
ཏེ་བཤད་ཡག་གྱིས། ངའི་ཕྱོགས་ལ་སེམས་མ་འཁོར། ང་མཚེར་དུ་ལུས་ན་ལུས།
སྤྱང་ཀིས་ཟོས་ན་ཟོས། ཅི་བྱས་རུང་ལ་རྩེའི་ཉི་མ་ལྟ་བུ་རེད། ཚེ་ཕྱི་མའི་ཡུལ་ལ་
སྐེ་སོ་བྱས་ཡོད་པ་འདི་རེད། ཤུལ་དུ་འདུག་མཁན་ཁྱོད་གཉིས་ཡིན་པས། བདེན་
གང་ཐོབ་ཐོབ། རྒྱལ་ཁ་ཅི་ལོན་ལོན་ལ་ལྟོས།”
“ཨ་མ་ལགས། ཁྱོད་ཀྱི་ཁ་མ་བླངས་པ་ག་ལ་ཡིན། ཁ་བླངས་ཀྱང་མ་ཕན་
པ་རེད། ཝ་མོ་འདུག་ཤེས་རུང་རིག་རིག་ཚང་མས་ཨེ་སོད་སོད་བལྟ་བ་མ་ཡིན་
ནམ།”
དེར་ཨ་མས་ལན་མ་བཏབ་པས་ན་ཡང་སྨྲས་པ།
“དེའི་སྐོར་ཞིབ་པར་བཤད་ན། རྟ་མགྲིན་རྡོ་རྗེ་ཕར་ཞོག ཁྱེད་ཀྱིས་
ཀྱང་བཟོད་དཀའ། ད་ལོ་དྲུག་པའི་ལབ་རྩེ་བསྟོད་སྐབས། མི་མང་བརྒྱ་ཚོགས་
སྟོང་འདུས་དེའི་ནང་ནས་ཕྱུག་པོའི་རྟ་ཤེད་དང་ཡོད་པོའི་ནོམ་ཤེད་ཀྱིས་བརྙས་
བཅོས་གང་མང་བྱས་པར་མ་ཟད། དེ་རིང་རང་སྡེ་མཚོ་མོ་འཚོགས་པའི་ཁྲོམ་
ཆེན་འདིའི་མདུན་ནས་ངེད་གཉིས་ཀྱིས་ཀྱང་འགག་བཟའི་ཇོ་རུ་ལྟར་རྟ་འདོ་
བའི་བང་ཁ་འགྲན་ནས། རྒྱལ་ཁ་སུ་ཐོབ་ལ་རོང་ཚ་བཀྲ་ཤིས་མཚོ་དབང་བའི་
རྟ་རྒྱུག་རྒྱལ་འཇོག་ཅིག་བྱེད་རྒྱུ་བྱས་ན། ཁྱོད་ལ་དེའི་སྤོབས་པ་ཨེ་ཡོད། ཡོད་ན་
222ཉྩ



འབྲོང་སྟག་ཐང་།
ཤོག་དང་ད་ལྟ་རྟིང་ཐག་གཅོད། གལ་ཏེ་མེད་ན་ཁྱོད་ཀྱི་སྙིང་སྡུག་དེ་ཞག་གསུམ་
ལ་ངའི་ཉལ་རོགས་བྱེད་པར་མངག་དགོས་ཟེར་ནས་མི་མང་དེའི་ནང་ནས་ཁྱད་
གསོད་ཀྱི་སྐད་ཆ་མང་བོ་གྱ་ཚོམ་དུ་སྨྲས་རབས་མང་། དེར་རྟ་མགྲིན་རྡོ་རྗེ་ཚིག་
པ་ཟོས་ཏེ། རྟའི་བཟང་ངན་ལ་ཁྱད་པར་ཅི་འདྲ་ཡོད་མི་ཤེས། བང་རྩལ་ཧ་ལམ་
འདྲ་ཡང་། དེ་ལྟ་བུའི་ལེགས་ཉེས་བསྡུར་དགོས་པའི་རྒྱུ་མཚན་ཅིའང་མ་མཆིས་
བསམས་ནས། རྟའི་བང་ཁ་འགྲན་ནས་ཅི་བྱ། དེ་ནི་དོན་མེད་འཆོལ་པོ་དང་སྙིང་
མེད་སྡར་མ་རྣམས་ཀྱི་ལས་ཀ་ཡིན་པས་ཡ་མཚར་བ་ཅི་ཡང་མེད། ཁྱོད་ཀྱི་རྟ་
བཟང་ན་དེ་ནི་ཕྱུག་པོའི་ནོམ་སྟོབས་ལས་བྱུང་བ་ཡིན་པ་ལས་ཁྱོད་རང་ལ་མཐུ་
དང་ནུས་པའམ་དཔའ་རྩལ་གཞན་དང་མི་མཐུན་པ་ཞིག་ཡོད་པ་ག་ལ་ཡིན།
ཞེས་པ་ལ། འོ– ཁྱོད་དེ་འདྲའི་དཔའ་བོ་སྙིང་སྟོབས་ཅན་ཞིག་ཡིན་ན། ངེད་
གཉིས་དཔའ་བོའི་དཔུང་ཁ་དང་རྣོན་པོའི་མཚོན་ཁ་འགྲན་ནས་སུ་དཔའ་གང་
ངར་ལ་བལྟས་ནའང་ཆོག་ཟེར་ནས་རལ་གྲི་བཏོན་ནས་མཆོངས་བྱུང་བ་ཉེར་
འཁོད་པ་རྣམས་ཀྱིས་བཟུང་ནས་བར་བཤོལ། དེ་ནས་ལོ་ལོན་དང་བསམ་ཤེས་
ཚང་མས་ཀྱང་དེ་རིང་ཡུལ་ལྷ་གཞི་བདག་ལ་བསང་མཆོད་བྱས་ནས་རྟེན་འབྲེལ་
གྱི་མགོ་སྒྲིག་སྐབས་འདིར་གྱོད་སྣ་ཁ་མཆུ་ལ་གཏུགས་ན་ཁྱོད་གཉིས་ཕར་ཞོག
སྲིད་སྡེ་ཡོངས་ཀྱི་བྱ་བ་ལམ་དུ་མི་འགྲོ་བའི་ཉེན་ཁ་ཡོད་ཟེར་ནས་ཁ་ཏ་སློབ་
གསོ་ཡང་ཡང་བྱས་ཀྱང་། དེ་བཟུང་ནས་མ་ཐུབ་པར་དཀའ་རབས་མང་བོ་བཤད་
རྒྱུ་ཡོད།”
དེར་རྒན་མོས་མནའ་མ་ལ་ལས་ཕྱི་འདེད་སོགས་བྱེད་རྒྱུ་ཕར་བཞག་
ནས ་བཙན་པོར་བཙན་ཚོད་མེད་ན་མི་གསོན་པོའི་སྟེང་ནས་དོང་བརྐོ་ཟེར་བ་
འདི་ལྟ་བུ་ལ་ཟེར། ལས་བཅོལ་སའི་ལྷ་མེད། བདེན་བཤད་སའི་དཔོན་ཡང་མེད་
© 223 རྒྱུ



ཀྲུང་གོའི་བོད་ཀྱི་དེང་རབས་ཛོལ་རིག་གཅེས་བཏུས།
པ་འདི་འཇིག་རྟེན་གང་གི་ལུགས་རེད” ཟེར།
བཀྲ་ཤིས་མཚོས་ཨ་ནེའི་བློ་ཁ་ཅུང་ཙམ་འགྱུར་བ་ཤེས་ཏེ་སྨྲས་པ་
* ཨ་མ་ལགས། བཟོད་པ་བསྒོམས་ནས་བསྒོམ་ཚོད་མེད། ད་ལོ་བལ་
འབྲེག་སྐབས། རྐང་བསོད(རྐང་ཚ་བསོད་ནམས་གྲགས་པ)ཚང་ལ་བལ་འབྲེག་
རོགས་བྱེད་དུ་སོང་ཉིན་དེར་ཡང་། ཨ - ཁྲ་ཤུལ་རྟ་རྡོར་ཞེས་པའི་དཔའ་བོ་
འདི་ལ་ལྟོས་དང་། རང་ཁ་ཙམ་ཡང་མི་སོས་པར་གཞན་ལ་གཡོག་བྱེད་པ་འདི་
ཡ་མཚན། གཡོག་ཟས་གཡོག་ཆུ་ལ་བརྟེན་ནས་ཆུང་མ་གསོ་བ་འདི་དཔའ་
བོའི་དཔའ་རྟགས་ཡིན་ནམ། ཟེར་ནས་ངོ་མཚང་འབྲུ་བའི་སྐད་ཆ་མང་བོ་
བཤད་རབས་ཟེར། དེར་རྟ་མགྲིན་རྡོ་རྗེས་ངས་ལས་ཅི་བྱེད་ཁྱོད་ལ་སྐབས་སུ་མ་
བབ། འཕྲོག་བཅོམ་གྱི་ལས་ལ་བརྟེན་ནས་རང་ཁ་གསོ་མཁན་རྣམས་ངོ་མི་ཚ་
ན། ངས་གཡོག་ཟས་གཡོག་ཆུ་ལ་བརྟེན་ནས་ཆུང་མ་གསོས་པར་མི་བཟང་བ་
ཅི་ཡོད། ཅེས་ཏེ་ཕན་ཚུན་གཉིས་ཀས་འབྲས་བུ་མེད་པའི་ཁ་འཐབ་མང་བོ་བྱས་
སྐད། དེར་སྟག་ལུང་ཆོས་སྐྱབས་ཀྱིས་དཔའ་ཡོད་ན་ཁེར་གཏུག་བྱེད་ཆོག དེ་
རིང་མི་མང་ས་འདིར་ངོ་མཚང་བྲུས་པ་དཔའ་རྟགས་ག་ལ་ཡིན། བྱ་བྱེད་མང་
ན་རང་ཉིད་འཕུང་བའི་རྒྱུ་རུ་འགྱུར་སྲིད། ངེད་ཅག་ཚང་མ་ཡོད་ས་ནས་དེ་
འདྲ་མ་བྱེད། ཅེས་བར་བཤོལ་ཡང་། དེས་ཁ་ཏ་ལ་མི་ཉན་པར་མ་ཟད། ཆ་ཆོ་
མེད་པའི་སྟོང་བཤད་ཀྱིས་ཅི་ཕན། བང་ཁ་འགྲན་བྱེད་ཀྱི་རྟ་ནི་སྤྲང་ཕྲུག་ཁྱོད་
ལ་མེད། དེས་ན་ངེད་གཉིས་གྲི་ཁ་འགྲན་ན་ཁྱོད་ལ་གྲི་ཆག་ཅིག་ཨེ་ཡོད། ང་
སོད་ན་གཟུ་སྒོ་ཁྲིམས་སྒོ་ཕར་ཞོག སྐར་གང་གི་སྟོང་ཡང་མི་དགོས་པ་ངས་ཁས་
ལེན་དམ་བཅའ་བྱེད། གལ་ཏེ་ངས་སོད་ན་སྟོང་གཉིས་ལོག་འཇལ་བྱེད་རྒྱུའང་
ངས་ཁས་ལེན་དམ་བཅའ་བྱེད། ཟེར་ནས་རལ་གྲིའི་ཡུ་བ་ནས་བཟུང་སྟེ་རྫིག་
% 224 གླུ



འབྲོང་སྡུག་ཐང་། རྒྱུན་
རྫིག་བྱས་རབས་ཟེར། དེར་ཨ་མེས་བསྟན་པ་ཡར་འཕེལ་གྱིས་ཁ་ཏ་ནན་དུ་
བྱས་པས། མཐར་འབྲས་མེད་དུ་ལུས། ད་ཅི་བཤད་ཀྱང་བཟོད་པ་བསྒོམས་ནས་
བསྒོམ་ཚོད་མེད།”
འདིར་བཀྲ་ཤིས་མཚོའི་སེམས་ལ། ཚོགས་མཆོད་སེར་ཕྲེང་གི་ཉིན་དང་
དྲུག་པའི་ཤིང་སློང་གི་སྐབས་སོགས་སུ་བརྙས་བཅོས་བྱས་ཚུལ་དང་ངོ་མཚང་
བྲུས་ཚུལ་སོགས་རེ་རེ་བཞིན་བཤད་དགོས་བསམས་ཀྱང་། མང་ཆེ་ན་ཨ་ནེའི་
ནད་ལ་གནོད་པར་དོགས་ཏེ་མདོར་བསྡུས་ན་ས་བཤད།
“ངས་དེ་སོགས་ཐོས་ནས། མ་རབས་ཀྱི་སྲོལ་ལ་དེ་ཡིན་འདི་མིན་གྱི་
གནས་ལུགས་མེད་པས་ཡང་བློ་མ་བདེ་བར། དེང་རབས་ཀྱི་དུས་འདིར། རྒྱུ་
ཡོད་ན་སྟོབས་ཡོད། སྟོབས་ཆེ་ན་འཕོང་བཙན། རྒྱུ་འབྲས། དགེ་སྡིག དཀར་
ནག་བདེན་རྫུན་སོགས་དེ་ཚོས་ཁ་ནས་བཤད་པ་ཙམ་དུ་མ་གཏོགས་མེད། དེ་
བས་ཡག་ཐོག་བཟང་ཐོག་འདི་ནས་ས་གཞན་ཞིག་ཏུ་སོང་ན་གྱོད་སྣ་ཁ་མཆུ་མི་
འབྱུང་བ་དེ་ཡིན། ཞེས་བཤད་ཀྱང་ངལ་བ་འབྲས་མེད་དུ་གྱུར་ཏེ་མ་ཕན།”
དེར་རྒན་མོ་ཅུང་ཟད་འགྱོད་སེམས་ཀྱི་ཚུལ་གྱིས་སྨྲས་པ།
“འོ་ན་ངའི་རྣ་ལམ་དུ་དེ་འདྲའི་ཚིག་ཟུར་ཙམ་ཡང་མི་འཇོག་པ་ཅི་ཡིན།
དེའི་སྐབས་ཁྱོད་ཀྱི་བསམ་ཚུལ་ལྟར་བྱས་ཡོད་ན། དོན་དག་འདི་བྱུང་མེད་ཤས་
“བཤད་རྒྱུ་མང་ན་ཁྱེད་ཀྱི་སེམས་ཁ་དཀྲུག་པར་དོགས་ནས་མ་བཤད།
དོན་དག་འདི་ལྟ་བུ་ཞིག་ཏུ་འགྱུར་འགྲོ་བ་ངའི་སེམས་ཀྱི་དགུ་ཡུལ་དུའང་མ་
ཤར།” །
དེ་སྐད་ཟེར་བཞིན་ཡར་ལངས་ནས་འོ་ཇ་ཚ་མོ་གང་བླུགས་ནས་ཨ་ནེའི་
༄༅ 225 ཉྩ



༦
ནམ
ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ལག་ཏུ་བཞག་སྟེ་ཡང་སྨྲས་པ།
“གལ་ཏེ་ངའི་ཆེད་དུ་དོན་དག་ཅིག་བྱུང་ན། གྱོད་འདྲེ་དང་འཕུང་
གཞིའི་བུད་མེད་སྣ་ནག་མའི་གྲས་སུ་འཇོག་སྲིད། དེས་ན་ཁ་མི་དྲོ། བཀྲ་ཡང་མི་
ཤིས། རླུང་རྟ་རྒུད་ནས་རྟིང་སོར་ཅི་བྱས་ལམ་དུ་མི་འགྲོ་བ་ཁྱོད་ཀྱིས་མི་ཤེས་ག་
ལ་སྲིད། དེས་ན་ཤེས་བཞིན་དུ་ང་ཚོ་ཕྱེ་ལེབ་ལྕེབ་འདྲེ་མ་ལྟར་གྱོད་སྣ་ཁ་མཆུའི་
མེ་འོབས་སུ་ཇི་མི་སྙམ་པར་ལྕེབ་དོན་ཅི་ཡོད་ཅེས་ཡང་ཡང་ཞུ་བ་བྱས་ཀྱང་།
ངས་ཕ་ཡུལ་དོར་ནས་འགྲོ་དགོས་དོན་མེད། མི་སྲོག་ལེན་པའི་གཤེད་མ་ང་མིན། །
གཞན་ནོར་འཕྲོག་པའི་ཆོམ་རྐུན་ཡང་ང་མིན། ནག་ཉེས་པ་སྤུ་ཙམ་ཡང་མེད་ས་
ན། རང་གི་སྐྱེ་ས་སྐྱེ་ཡུལ་རྒྱབ་ཏུ་བསྐྱུར་ནས་ཁྱི་ལྡོམ་བཞིན་དུ་མི་ཡུལ་འཁྱམ་
དོན་གཏན་ནས་མེད་ཟེར་ནས། ཉན་རྒྱུ་ཕར་ཞོག རྣ་བ་ཙམ་ཡང་མི་གཡོར།” །
དེ་རྣམས་ཐོས་པས་རྒན་མོའི་སེམས་ལའང་དཔའ་ངར་ཅུང་ཟད་སྐྱེས་
ནས་སྨྲས་པ། །
“འོ་ལེ། སྤྱིར་ན་ང་ཚོས་ཕ་ཡུལ་སྤངས་ནས་མི་ཡུལ་འགྲིམ་དགོས་དོན་
མེད། ཕ་ཡུལ་ལ་ཞེ་མི་ཆགས་པ་སུ་ཡོད། ཕ་ཡུལ་གྲོག་མོའི་འགྲམ་ཡིན་རུང་སྐྱིད་
ཟེར་བའི་ཁ་དཔེའང་ཡོད། འོན་ཀྱང་གཉོམ་ཆུང་གིས་བཙན་པོའི་དོ་ཡ་མི་ཡོང་
བར་ཐབས་ཟད་པའི་ཉིན་མོར་ས་མཐའ་སྡེ་མཐའ་ཡིན་རུང་མི་འགྲིམ་ཀ་མེད་
རེད།”
བཀྲ་ཤིས་མཚོས་ཨ་ནེར་དཔའ་སེམས་ཅུང་སྐྱེས་ཡོད་པ་ཤེས་ཏེ། ད་དུང་
སྙིང་ཕུར་རེ་གདབ་ཐུབ་ན་མོའི་སེམས་ཀྱི་སྡུག་བསྔལ་ཇེ་ཉུང་དུ་འགྲོ། དེས་ན་
ནད་ལའང་ཕན། ད་ཅི་བཤད་ཀྱང་དོན་དག་བྱུང་ཚར་བས་ཕྱི་འགྱོད་ནི་ལུས་
སེམས་འཇོམས་བྱེད་ཀྱི་རྒྱུ་རུ་འགྱུར་བ་ལས་དོན་དག་ལ་མི་ཕན་སྙམ་ནས་ཡང་
# 22e ཉྩ



འབྲོང་སྟག་ཐང་། རྒྱུ་
སྨྲས་པ།
“ཕོ་ལས་ངན་ལ་ཁ་མཆུ་རང་འཁོར་ཡིན་ནའང་འདྲ། མོ་ལས་ངན་ལ་
མུ་གེ་རང་འགྲུབ་ཡིན་ནའང་འདྲ། དོན་དག་འདི་ང་ཚོའི་མགོར་བཙན་གྱིས་
བཞག་པ་ཡིན་པ་ནི་རྒན་སྐྲ་དཀར་མན་ཆད། གཞོན་སོ་དཀར་ཡན་ཆད་ན་མི་
ཤེས་མཁན་གཅིག་ཀྱང་མེད། ཁོས་རྒྱུ་ཡོད་ན་དཔའ་ཡང་རང་ཤུགས་སུ་ལོས་
ཡོད་སྙམ་པས། ཅི་བྱས་ཀྱང་གཡོལ་ཐབས་ཟད་ནས། མཐར་ཁོའི་བསམ་སྲོལ་
ལྟར་གྲི་ཁ་འགྲན་ཏེ་རྟིང་ཐག་གཅོད་དགོས་བྱུང་། དེ་ཡང་ཁོས་བཤད་པ་བཞིན་
ཏེ་ཡུལ་གྱི་དཔེ་ལུགས་ལྟར་སུས་སུ་བསད་ཀྱང་ཁྲིམས་སྒོར་གྱོད་མི་རྒྱག་རྒྱུའི་
འབའ་ཡིག་བྲིས། ཁྲ་ཤུལ་བསོད་བཀྲ་དང་རྟ་རྫོང་ཐར་འབུམ་གཉིས་དཔང་པོར་
བཞག་ནས་གྲི་ཁ་འགྲན་པས་སྣ་འདི་ལ་གཏུགས། སྤྱིར་ན་རྒྱ་ཡིག་ཐོག་དང་བོད་
ཚིག་ཐོག་ཟེར་བའི་ཁ་དཔེ་ཡོད་མོད། འོན་ཀྱང་ད་སྐབས་དེ་ཚང་ཚིག་ཐོག་ནས་
མ་བསྡད་པར་གཉེར་ཚང་ལ་གཏུགས་པ་འདི་ལྟར་རེད། ཨ་མ་ལགས། ཁྱོད་ཀྱིས་
དེ་འདྲའི་སེམས་ཁྲལ་བྱེད་མི་དགོས། ཧ་ལས་ན་སྟོང་རྒྱག་དགོས་པ་ལས་གཞན་
ཅི་བྱེད།”
དེར་རྒན་མོས “སྲོག་སྐྱིན་ལ་སྲོག་མ་ཤོར་ན། སྟོང་ནི་ལོས་རྒྱག” ཟེར།
དེ་མིན་ད་དུང་ཚིག་འགའ་རེ་བཤད་བྱུང་བའི་ཚུགས་ཀ་ཡོད་ཀྱང་།
འབྲོག་དགོན་ཐང་གི་རླུང་དམར་གྱིས་ཁྱེར་བས་ཅི་བཤད་སུས་ཀྱང་མ་ཐོས། མོའི་
རིད་ཅིང་གཉེར་མས་གང་བའི་གདོང་དུ་མཆི་མ་ཉིལ་ལེ་བ་སྟེ། དཔེར་ན་དབྱར་
གྱི་དུས་སུ་ཆར་རྒྱུན་དལ་གྱིས་བབས་པ་ན་སྦྲའི་རེ་ལྟའི་སྲུབས་ནས་ཐིགས་ཆུ་ཁྲ་
ལམ་ལམ་འཛུམ་བྱུང་བ་དང་འདྲ། །
རོང་ཚ་བཀྲ་ཤིས་མཚོ་སྒོར་བུད་ནས་ལག་པ་ཐོད་པར་བཞག་སྟེ་བར་སྣང་
ཉྩ 227 ཆུ་



༄༅ ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ལ་བལྟས་པས། ཉི་མ་ནི་ཐག་པས་ཐུང་བརྟོད་བྱས་པ་ལྟར་འགུལ་མེད་དུ་དམར་
ཀོར་རེར་འདུག དེ་ནས་ཕ་ཡུལ་གྱི་ཕྱོགས་སུ་བལྟས་པས། བྲ་ཐང་རིང་མོའི་ཐང་
དཀྱིལ་དུ་བསེར་འཚུབ་ཆེན་པོ་ཞིག་གིས་ས་རྡུལ་བར་སྣང་དུ་དྲངས་ཏེ་གནམ་
ལ་ཀ་བ་བཙུགས་པ་བཞིན་ནག་ཡོར་ཡོར་ལྷོ་ཕྱོགས་སུ་འགྲོ་བཞིན་པ་དང་། བྱིའུ་
དམག་གི་དཔུང་ཆེན་པོ་ཞིག་ནག་སོག་སོག་ཡར་འཕུར། ནག་སོག་སོག་མར་
བབས་ནས་དལ་མེད་དུ་ལས་ལ་བརྩོན་བཞིན་པའམ་ཁྱིམ་མཚེས་གཡས་གཡོན་
གྱི་མཚེར་ཤུལ་ན་ཕོ་རོག་ལྟོགས་པ་ཁ་ཤས་ཀྱིས་རུས་པ་སོགས་ལྟ་འཚོལ་ཕྱིར་
གཤོག་ལྷབ་ཀྱིས་ཕར་འགྲོ་ཚུར་ལྡིང་བྱེད་བཞིན་པ་ལས་གཞན་སུ་དང་གང་ཡང་
མ་མཐོང་།
(1982ལོའི《སྦྲང་ཆར》དེབ་གཉིས་པ་ལས་བདམས་
ཚ 228 རྒྱུ



འབྲོང་སྟག་ཐང༌། རྒྱུན
ཆར་ཤུལ་གྱི་ནགས་ཚལ།
རྣམ་གྲོལ།
ལེའུ་དང་པོ། དྲག་ཆར་རླུང་འཚུབ་ཀྱི་གེགས་སྐྱོན།
ནགས་ཚལ་སྟུག་པོ་ཕ་མཐའ་མི་མངོན་པ་ཞིག་ཡོད་པ་དེ་ལ་བདེ་སྐྱིད་
ཀྱི་ཚལ་ཞེས་གྲགས་ཤིང་། དེའི་ཤར་ལྷོའི་ངོས་ན་ཆུ་ཀླུང་ཆེན་པོ་ཤར་ཆུ་ངར་མ་
ཞེས་པ་དེ་དྲག་ཏུ་རྒྱུག་བཞིན་ཧར་སྒྲ་ལིང་ངེར་གནས་པ་དང་ནུབ་བྱང་གཉིས་
སུ་བྲག་རི་མཐོན་པོ་བདུད་རི་ལ་དགུ་ཞེས་པ་རྔམས་སུ་མཐོ་བ་ཞིག་ཡོད། ནགས་
ཚལ་དེ་ན་ལོ་མང་སྐྱེས་ཤིང་ཡིད་ཀྱི་བརྟན་པ་འཕྲོག་པར་བྱེད་པའི་ཤིང་སྣ་ཕུན་
སུམ་ཚོགས་པ་ཡོད་པ་ནི་དཔེར་ན། རྒྱ་ལྕང་གྲངས་ལས་འདས་པ་རྣམས་ཀྱི་ལྕག་
ཕྲན་དག་རླུང་བསིལ་གྱིས་གཡོ་བའི་སྐབས་སུ་ཡིད་འོང་འཆི་མེད་བུ་མོ་དུ་མས་
ཕྱག་ཏུ་དར་ཚོན་ཐོགས་ཏེ་གར་ལ་རོལ་པ་དང་འདྲ་ཞིང་། གླ་བ་དང་སྐྱེར་བ་
སོགས་ཚང་ཚིང་དུ་འཕྱུར་བའི་ཤིང་རིགས་དག་ནི་ལྷ་མོ་གར་མཁན་མ་ཚོའི་བྲོ་
གར་ལ་ལྟ་བས་མི་ངོམས་པ་ལྟ་བུར་འཚང་ཁ་ཤིག་ཤིག་ཏུ་གནས་པའི་ལྟད་མོ་
པ་དང་མཚུངས། གཞན་ཡང་ཐང་ཤིང་དང་། ལྷ་ཤིང་ཤུག་པ། གསོམ་ཤིང་། ཙན་
དན་སོགས་ཐར་ཐོར་དུ་སྐྱེས་པ་རྣམས་ཀྱང་ཚར་དུ་དངར་བ་དང་། སྦྱར་སྡོང་
སྦོམ་ཞིང་རིང་བ་དག་ནི་རྩེ་མོ་དགུང་ལ་བསྙེགས་པས་གནམ་གྱི་ཀ་བ་ལྟ་བུར་
9 229 ཉྩ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
སྣང་། ཉེ་བར་གནས་པའི་བྱ་བྱེའུ་དང་། རི་དྭགས་གཅན་གཟན་ལ་སོགས་ཀྱི་
སྐད་སྒྲ་ཙིར་ཙིར་འུར་འུར་དུ་ཕྱོགས་བཞི་མཚམས་བརྒྱད་ནས་གྲགས་པ་ནི་ལྷ་
མོ་གར་མཁན་རྣམས་ལ་རམ་འདེགས་ཀྱི་ཆེད་དུ་རོལ་མོ་མཉམ་དཀྲོལ་བྱེད་པ་
དང་མཚུངས། ད་དུང་ནགས་ཚལ་དེའི་ཁྲོད་ན་གཡུ་མདོག་འཆང་བའི་ནེའུ་
གསིང་ཆེ་ཆུང་སྣ་ཚོགས་ཁ་ཐོར་ནས་ཆགས་ཡོད་པ་དེ་དག་གི་སྟེང་ལ་རྣམ་པར་
བཀྲ་བའི་སྤང་རྒྱན་མེ་ཏོག་དང་། སི་ལིང་ལྗང་པ། གུར་ཀུམ་ལ་སོགས་པ་ལྟ་ན་
སྡུག་པའི་མེ་ཏོག་སྣ་ཚོགས་ཁྲ་ཆིལ་ལེར་བཞད་པའི་གསེབ་ཏུ་བུང་བ་དང་། ཕྱེ་
མ་ལེབ་སོགས་དགའ་བའི་གར་ལ་རོལ་བཞིན་ཅི་དགར་འཕུར་ལྡིང་བྱེད་པ་དང་
ཞིམ་མངར་ལྡན་པའི་རོ་བཅུད་ཕུན་སུམ་ཚོགས་པ་ལོངས་སུ་སྤྱོད་བཞིན་གནས་
པ་བཅས་ནགས་ཚལ་དེ་ནི་སྐྱེས་སྟོབས་ཀྱི་དཔལ་འབར་ཞིང་ཀུན་གྱི་ཡིད་
དབང་རབ་ཏུ་འཕྲོག་ནུས་པ་ཞིག་ཡིན་ནོ།། །།
ནགས་ཚལ་སྟུག་པོ་དེར་སྲོག་ཆགས་གྲངས་ལས་འདས་པ་ཡོད་མོད།
མདོར་བསྡུས་ནས་བཤད་ན་ས་འོག་ཏུ་གནས་པའི་འབུ་སྲིན་དང་། ནམ་འཕང་
གཅོད་པའི་འདབ་ཆགས་བྱ་བྱེའུ། ས་སྟེང་དུ་སྡོད་པའི་གཅན་གཟན་རི་དྭགས་སྣ་
ཚོགས་ཡོད་པ་ཚང་མ་དགའ་དགའ་སྤྲོ་སྤྲོའི་ངང་ནས་བདེ་བར་གནས་པ་རྣམས་
རེ་རེ་བཞིན་བརྗོད་ཀྱིས་མི་ལང་བས་སྐབས་སུ་བབ་པའི་རི་དྭགས་ལྔ་ཡོད་པ་ནི་
སྤྲེའུ་དཔལ་ལྡན་དང་། གླང་པོ་ཆེ་ཀུན་དགའ། རི་བོང་བློ་བཟང་། ཝ་མོ་ལྷ་མཛེས།
སྤྱང་ཀི་ངག་དབང་བཅས་ཡིན། དེ་ཡང་དབྱར་ཟླ་ར་བའི་ཉིན་ཞིག་ལ་གློ་བུར་དུ་
ནམ་མཁའ་སྤྲིན་ནག་གིས་ཁེངས་ཤིང་། ཆུ་འཛིན་གྱི་ཕུང་པོ་རྒྱ་མཚོའི་རྦ་རླབས་
བཞིན་ལང་ལོང་དུ་འཕྱུར། གཡུ་འབྲུག་གི་ངར་སྐད་ལྷང་ལྷང་སྒྲོག་པ་དང་དུས་
མཚུངས་སུ་གྲང་རླུང་ངར་མ་ཞིག་འཚུབ་བྱུང་བས་སྤྱང་ཀི་ངག་དབང་ནགས་
© 23



འབྲིང་སྡུག་ཐང་། རྒྱུ
ཚལ་སྟུག་པོའི་ཤར་ངོས་གཙང་བོའི་འགྲམ་དུ་བསྐྱོད་ནས་ལུས་ཙོག་པུར་བསྡད་
དེ་དགའ་སྤྲོའི་འཛུམ་བག་སྟོན་བཞིན་དུ་སྐྱིད་གླུ་འདི་ལྟར་བླངས་སོ། །
་ ལེགས་སོ་ལེགས་སོ་བཀྲ་ཤིས་ཆར་བཟང་ཁྱོད། །དེ་རིང་ཕྱོགས་འདིར་
ཕེབས་པ་ཐུགས་རྗེ་ཆེ། །སྤྲིན་བཅུད་བདུད་རྩིའི་ཉིང་ཁུ་བཟང་པོ་ཡིས། །རྩི་ཤིང་
ལྗོན་པའི་ཐལ་རྡུལ་འཁྲུད་པར་བྱེད། །བཟང་ངོ་བཟང་ངོ་རླུང་བསིལ་དགའ་
མོ་མ། །ཁྱེད་ཉིད་གནས་འདིར་ལྷགས་པར་བསུ་བ་ཞུ། །འཇམ་འཇམ་དལ་བུར་
གཡུག་པའི་བསིལ་རླུང་གིས། །ཚ་བའི་ངར་ཟུག་ཕ་མཐར་སྐྲོད་ངེས་ལགས། །ཟེར་
བ་སོགས་ཀྱི་གླུ་གཞས་གཏོང་བཞིན་པར་གནས་པའི་ཚེ་ན་ཝ་མོ་ལྷ་མཛེས་ཀྱང་
ལྡེམ་ལྡེམ་མཛེས་པའི་གོམ་སྟབས་དང་བཅས་ཏེ་ནར་ནར་མཇུག་མའི་སྤུ་གྲ་
དམར་ལིང་ངེ་བར་སྤྱང་ཀིའི་སྡོད་གནས་སུ་འབྱོར་བར་མ་ཟད། ཁྲ་རོག་མིག་གི་
རྫི་མ་གྱེན་ལ་བཏེགས། དགའ་མགུའི་ཁ་སོ་དཀར་པོ་ཕྱི་ལ་ངོམ། མགྲིན་བཟང་
ངག་གི་སྒོ་མོ་ནང་ནས་ཕྱེ་སྟེ་གླུ་གཞས་འདི་ལྟར་བླངས་སོ།།
དགའ་བྱུང་ལགས་དང་དགའ་བྱུང་། །ཆར་ཞོད་ཆེ་བ་དགའ་བྱུང་། །འདབ་
ལོའི་སྟེང་གི་ཐལ་བ། །གཙང་དག་ཡོང་བ་ཤོག་ཅིག །སྐྱིད་བྱུང་ལགས་དང་
སྐྱིད་བྱུང་། །རླུང་ཆེན་ཧུར་སྒྲ་ལིང་ལིང་། །ཤིང་རྒན་སྡོང་རོ་སྐམ་པོ། །ཧྲུག་ཆག་
འགྲོ་བ་ཤོག་ཅིག །ཅེས་སྨྲ་བའི་སྐབས་དེར་ཆར་ཤུགས་ཇེ་ཆེ་དང་རླུང་ཡན་ཇེ་
འཚུབ་ཏུ་སོང་ནས་ཡུད་ཙམ་གྱི་རིང་ལ་ནམ་མཁའ་སྤྲིན་ནག་གིས་བསྒྲིབས་
ནས་མུན་རུབ་རུབ། ལྗོན་ཤིང་རླུང་གིས་སྐྱོད་པས་ལུས་ཡོམ་ཡོམ། གནམ་ལྕགས་
རྡོ་རྗེའི་འོད་ཟེར་དམར་ཆེམ་ཆེམ། འབྲུག་སྒྲ་རྣ་བའི་གཏིང་ལ་ཁབ་བཙུགས་
པ་དང་འདྲ་བ་བཅས་ཀྱིས་ཝ་མོ་འཚབ་འཚུབ་ཀྱི་ངང་ནས་ཕྱིར་བཤོལ་བྱེད་
པར་བརྩམས། སྤྱང་ཀིས་ཀྱང་ད་ནི་བཀྲ་ཤིས་པ་ཞིག་མི་ཡོང་བས་རང་ཉིད་གབ་
ཉྩ 25 1 ཀྵ



༩ ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཁུང་ཞིག་འཚོལ་བར་འགྲོ་དགོས་སྙམ་སྟེ་མདའ་འཕངས་པ་ལྟར་བཤར་ཕྱིན་
པ་དེའི་རྗེས་སུ་ཝ་མོ་ཡང་མཇུག་མ་ནར་རེ་བར་བྲོས། སྤྱང་ཀིས་དབུགས་
བསྡམས། མིག་བཙུམས། མགོ་བོ་སྒུར་ནས་མདུན་ཕྱོགས་སུ་རྒྱུག་སྐབས་སྦྱར་
སྡོང་ཆེན་པོ་ཞིག་ལ་མགོ་བོ་བརྡབས་པས་མིག་གི་མདུན་དུ་སྐར་མ་ཁྲ་ཆེམ་
ཆེམ་ཤར་བ་དང་། མགོར་ན་ཟུག་སྐྱེས་ཏེ་སྡུག་སྐད་དབང་མེད་ཤོར་ཞིང་། ཁ་རུ་
དམར་དྲི་བྲོ་བས་མཆིལ་མ་ས་ལ་འཕངས་སྐབས་དེ་ནི་ཁྲག་ཡིན་ཞིང་མདུན་
སོ་གཅིག་ཆག་ནས་ལྕེ་ཡང་འཁོན་གྱི་འདུག་པས་ཁོ་པས་ཡིད་སྐྱོ་བའི་ངང་སྨྲ་
སྔགས་འདི་ལྟར་བཏོན། །
ཡ་གིའི་ཁྲི་གདུགས་ཉི་མ། །སྡུག་མིག་ཞར་བ་མིན་ནམ། །ཉིན་མོ་དཀར་
ཆ་མེད་པ། །ལྟས་ངན་མིན་ན་གང་ཡིན། །མ་གིའི་སྦྱར་བ་གོག་ཏོ། །སྡུག་སེམས་
གནག་པོ་འདི་འདྲ། །རྒྱ་ལམ་ཆེན་པོའི་དཀྱིལ་ལ། །ཕྱེད་བཀག་རྒྱག་དོན་གང་
ཡིན། །ཟེར་བ་སོགས་ཁ་ནས་ཁྲག་གི་ཐིགས་པ་འཛར། ལག་གཡོན་པས་འགྲམ་
པ་བཀབ། གཡས་པས་ལག་ངར་སྒྲེང་བཞིན་དུ་སྨྲས་པ་དང་། ཝ་མོས་ཀྱང་ཤིན་
ཏུ་བློ་མ་བདེ་བའི་རྣམ་འགྱུར་དང་བཅས་ཏེ་སྤྱང་ཀི་སྐྱོར་རོགས་བྱས་ནས་སེམས་
གསོའི་ཁ་ཏ་བྱེད་མུར་མདུན་ཕྱོགས་སུ་སྐྱོད་སྐབས་ལྗོན་ཤིང་སྐམ་པོ་ཞིག་འཕྲེད་
དུ་འགྱེལ་བ་ལ་མོས་མ་རིག་པར་སུག་ལག་ཐོགས་ཏེ་གན་རྐྱལ་དུ་ལོག་པ་དང་
གྲ་སྤུ་ཡང་མི་ཉུང་བ་ཞིག་ལྷུང་ཞིང་། ལུས་པོ་ཡོངས་ལ་འདམ་རྫབ་འགོས་པས་
འདག་རལ་ལིང་ལིང་། རྫབ་རལ་ཁྲོག་ཁྲོག་ཏུ་གྱུར་པའི་རང་གཟུགས་སྐྱུག་བྲོ་
དགོས་པ་དེ་ལ་བལྟས་ནས་ཡིད་གདུང་བའི་མིག་ཆུ་འཁོར་བཞིན་ན་རེ། །
ཕར་ཤིག་ཚུར་ཤིག་མེད་པའི། །སྡོང་རྒན་ཕ་རོ་མ་རོ། །ཆད་རྒྱུ་རྫོགས་རྒྱུ་
མེད་པའི། །ཆར་བ་ཕ་རོ་མ་རོ། །རྟ་རྔའི་འོད་ཙམ་མེད་པའི། །ཉི་མ་ཕ་རོ་མ་རོ།
ད་པས
232



འབྲོང་སྟག་ཐང་། བྱེད
།ཞེས་མིག་ཆུ་འབྱིད་བཞིན་མདུན་ཕྱོགས་སུ་སོང་བ་དང་། སྤྱང་ཀིས་ཤིང་སྐམ་
དེ་ལ་རྡོག་རྫིས་བཏང་། ཁ་ལུད་འཕངས། དམོད་མོ་བྱས་ཏེ། མི་དགའ་བའི་རྣམ་
འགྱུར་སྣ་ཚོགས་བསྟན་རྗེས་ཝ་མོ་དང་འགྲོགས་ནས་ནགས་ཚལ་སྟུག་པོའི་
དབུས་སུ་སོང་ངོ་།།
ཆར་རླུང་ལངས་མགོ་ཚུགས་པའི་སྐབས་དེར་ནགས་ཚལ་གྱི་གཞོགས་
གཞན་ཞིག་ན་སྤྲེའུ་དཔལ་ལྡན་དང་གླང་ཆེན་ཀུན་དགའ་གཉིས་ནི་རང་
འཁྲིའི་ལས་ཀར་བརྩོན་བཞིན་པར་གནས་ཤིང་། ཆར་རླུང་ཇེ་ཆེར་ཕྱིན་པ་
ན་སྤྲེའུ་དཔོལ་ལྡན་གྱིས་འཚབ་འཚུབ་ཀྱི་ངང་ནས་ལྕང་སྡོང་ཞིག་གི་རྩེ་ལ་
འཛེགས་ནས་གནམ་གཤིས་དང་ལྷགས་ཕྱོགས་ལ་ཉམས་ཞིབ་བྱས། གསལ་
བོ་མི་རིག་སྟབས་ལག་གཡོན་པས་ཤིང་རྩེ་བཟུང་། ལག་གཡས་པས་མིག་ལ་
ལྷགས་སྐྱོར་བྱས་ཏེ་ཁྲོ་ཞིང་གཏུམ་པའི་སྤྲིན་ནག་ལང་ལོང་འཁྲིགས་པའི་
ཚུལ་དང་རླུང་ཕྱོགས་ལ་བལྟས། ད་ནི་རླུང་འཚུབ་དང་དྲག་ཆར་ཇེ་ཆེར་འགྲོ་
ངེས་རེད་སྙམ་ནས་རྟབ་རྟབ་པོར་ཤིང་སྡོང་དེའི་སྐེད་ཙམ་དུ་བབས། ལག་པས་
ཁ་སྐྱོར་བྱས་ཏེ་སྐད་གསང་མཐོན་པོས “གྲོགས་པོ་ཚོ། ཆར་རླུང་ཆེ་རུ་འགྲོ་
ངེས་པས་གྲ་སྒྲིག་ལེགས་པོ་གནང་དགོས” ཞེས་རྗོད་བཞིན་པའི་སྐབས་དེར།
གནམ་ལྕགས་ཀྱི་ཐོག་མདའ་ཞིག་གཡས་ངོས་སྡོང་རྒན་ཞིག་ལ་དམར་ལིང་
ངེར་འཕངས་སོང་བས་ཐོ་ཅོ་ཆེན་པོ་རྣ་བར་མི་བཟོད་པ་ཞིག་དང་སྦྲགས་ཏེ་
ས་སྟེང་དུ་བསྒྲིལ་བ་དང་དུ་བ་སྔོ་འཚུབ་བེར་བྱས། སྤྲེའུ་དཔལ་ལྡན་ཞུམ་པ་
སྤུ་ཙམ་མེད་པའི་ངང་ཤིང་སྡོང་དེའི་རྩེ་མོར་འཛེགས་ཏེ་དྲག་ཆར་དང་རླུང་
འཚུབ་ལ་ཁ་ཕྱོགས་ནས།
མཁའ་ལ་ལང་ལོང་འཕྱུར་བའི། །སྤྲིན་ནག་ཕར་ལ་རྒྱུགས་ཤིག །ཁྲི་
ཉྩ 233 རྒྱུ



ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
གདུགས་ཉི་མའི་འོད་ཟེར། །བསྒྲིབས་པའི་རྒྱུ་མཚན་ཅི་ཡིན། །ཕུ་ནས་ཧུར་ཧུར་
ཡོང་བའི། །རླུང་ཡན་ཕར་ལ་རྒྱུགས་ཤིག །ནགས་ཚལ་སྟུག་པོའི་ནང་ལ། །གནོད་
པ་གཏོང་དོན་ཅི་ཡིན། །ཞེས་སྨྲ་བཞིན་པའི་ཚེ་ན་རླུང་ཤུགས་ཆེ་བའི་དབང་
གིས་སྤྲེའུ་གནས་པའི་ལྗོན་ཤིང་དེ་ཡང་ཚག་སྒྲ་དང་བཅས་ཏེ་ཆག་པར་གྱུར།
སྤྲེའུ་དཔལ་ལྡན་དངངས་འཚབ་ཀྱིས་འག་སྒྲ་དབང་མེད་དུ་ཤོར་བར་མ་ཟད་
ཤིང་རྩེ་དང་ལྷན་ཅིག་ས་སྟེང་ལ་ལྷུང་། རྐང་ལག་བཞི་ལ་ན་ཟུག་ཚད་མེད་སྐྱེས་
རུང་འགུལ་སྐྱོད་མི་ཐུབ་པའི་གནས་ཚུལ་མེད་པ་འདྲ་བས་སྤུ་སྤྲུག་ཅིག་བྱས།
ལག་པའི་སོར་མོས་ལུས་ལ་རྨས་སྐྱོན་བྱུང་མིན་ལ་བལྟས་ཀྱང་རིག་རྒྱུ་ཅང་མ་
བྱུང་། དེ་འཕྲལ་ཁོ་པས་ཕྱོགས་བཞིར་བལྟས་ཙ་ན་གོམ་པ་བརྒྱ་ཉིས་བརྒྱ་ཙམ་
གྱི་ས་ན་གླང་ཆེན་ཀུན་དགས་ཙན་དན་གྱི་སྡོང་བོ་ཆེན་པོ་འགྱེལ་ལ་ཁད་ཅིག་
ལ་སྣ་ཞགས་འཕངས་ནས་ངལ་བ་ཆེན་པོས་མི་འགྱེལ་བའི་ཐབས་བྱེད་བཞིན་
གནས་པ་དང་། དེའི་གཡས་ངོས་ནས་སྦྱར་སྡོང་ཆེན་པོ་ཞིག་གི་ཡལ་ག་སྦོམ་ལ་
རིང་བ་ཞིག་ཆག་སྟེ་གླང་པོ་ཆེའི་སྟེང་དུ་ལྷུང་འགྲོ་བ་མཐོང་བས་སྤྲེའུས “གླང་
ཆེན་ཀུན་དགའ་ལགས། མགྱོགས་པོར་གཡོལ་ཐབས་བྱེད་དགོས” ཞེས་སྐད་
བརྡ་གཏོང་བཞིན་གླང་པོ་ཆེའི་ཕྱོགས་སུ་བརྒྱུགས་ཕྱིན་རུང་ག་ལ་ཕན། སྦྱར་
བའི་ཡལ་ག་དེ་གླང་པོ་ཆེའི་སྒལ་བར་འགྱེལ་ཞིང་གླང་ཆེན་འོག་ཏུ་མནན་སོང་།
གླང་པོ་ཆེའི་སྣ་ཞགས་ཀྱིས་ད་དུང་ཙན་དན་གྱི་ཡལ་ག་དེ་མ་ལྷོད་པར་དལ་བུས་
སྡོང་པོའི་ཡལ་ག་ཆེན་པོ་དེའི་འོག་ནས་ཐོན་ཐབས་བྱེད་པ་དང་། སྤྲེའུ་དེ་མ་ཐག་
ཏུ་གླང་ཆེན་གྱི་འགྲམ་དུ་སྐྱོད་ནས་ཡལ་ག་དེའི་ཉིང་ལག་ནས་བཟུང་སྟེ་ཤུགས་
གང་ཡོད་ཀྱིས་འཐེན་རོགས་བྱས་མཐར་གླང་པོ་ཆེ་ཡལ་ག་དེའི་འོག་ནས་ཐོན་
ཐུབ་ཙམ་བྱུང་། གླང་པོ་ཆེའི་སྒལ་སྟེང་དུ་རྨ་མང་བོ་བཟོས་འདུག་པ་ལས་ཁྲག་
ཟླ་
234 རྒྱུ



འབྲོང་སྟག་ཐང་། རྒྱུན
མང་དུ་ཐོན་པ་ཆར་ཆུ་དང་འདྲེས་ནས་ས་རུ་ཟགས། སྤྲེའུ་གླང་ཆེན་གྱི་མདུན་དུ་
སོང་ནས་སེམས་གསོ་བཏང་ཞིང་སྙུན་འདྲི་བྱས་ཀྱང་གླང་པོ་ཆེས་མགོ་བོ་གཡུག་
ཙམ་གཡུག་ཙམ་དང་མཇུག་མ་བརྡབས་ཙམ་བརྡབས་ཙམ་ལས་སེམས་སྡུག་
དང་། སྐྱོ་སྣང་། འཇིགས་སྐྲག་བཅས་ཀྱི་རྣམ་འགྱུར་སྤུ་ཙམ་ཡང་མི་སྟོན། སྤྲེའུས་
གླང་ཆེན་གྱིས་སྣ་ཞགས་འཕངས་པའི་ཙན་དན་སྡོང་བོའི་ཕར་ངོས་སུ་ཕྱིན་ནས་
རྐང་པ་ས་ལ་བཀན་ཅིང་སུག་ལག་གིས་སྡོང་བོ་དེ་འཕུད་རོགས་བྱས། དེ་ལྟར་
གླང་ཆེན་དང་སྤྲེའུ་གཉིས་ཀྱིས་ཆར་ཆུ་དང་རླུང་འཚུབ་དཀྱིལ་དུ་ངལ་བ་དང་
ཉེན་ཁར་མ་འཛེམས་པར་རང་ཡུལ་སྐྱིད་པའི་ཚལ་ལ་གནོད་སྐྱོན་མི་འབྱུང་
བའམ་ཅུང་ཙམ་ལས་མི་འབྱུང་བའི་ཆེད་དུ་དཀའ་སྤྱད་ལྷུར་ལེན་གྱི་བྱ་བ་བྱེད་
བཞིན་དུ་གནས།
སྐབས་དེར་རི་བོང་བློ་བཟང་ནི་རང་ཁྱིམ་ན་ལས་ཀར་མགོ་འཁོར་ནས་
བསྡད་ཡོད། ཆར་བ་ཤུགས་ཆེན་བབས་པ་དང་རླུང་འུར་འུར་དུ་ལྡང་བར་དོ་སྣང་
དེ་ཙམ་མ་བྱས། ཡུད་ཙམ་སོང་རྗེས་རང་ཉིད་ཀྱི་ཚང་ནང་དུ་ཆར་ཆུ་ཉིལ་ཉིལ་
དུ་རྒྱུགས་བྱུང་བར་མ་ཟད། ཐོག་རྩེ་ན་རྡོག་སྒྲ་དང་སྡིག་སྒྲའི་ཅ་ཅོ་མང་དུ་གྲགས་
པས་ཡ་མཚན་གྱིས་དོང་ཁར་ཐོན་ནས་བལྟས་པས། ཀྱེ་མ། འདི་འདྲའི་ཆར་ཞོད་
ཆེ་ལུགས་ལ། འདི་འདྲའི་རླུང་བུའི་འཚུབ་ལུགས་ལ། གནམ་ལ་བུ་ག་བརྡོལ་བ་
འདྲ། གདོན་འདྲེས་སྦུད་པ་བརྒྱབ་པ་འདྲ། རང་ཡུལ་རང་གིས་ངོ་མི་ཤེས་པར་
གྱུར་འདུག་སྙམ་ཞིང་། མིག་ལ་མཆི་མ་འཁོར་ནས་ཧ་ལས་ཧོན་འཐོར་དུ་གནས་
པའི་སྐབས་དེར་ཚག་སྒྲ་ཧ་ཅང་ཆེན་པོ་ཞིག་རང་གི་མགོ་སྟེང་ནས་གྲགས་བྱུང་
བས་ད་ནི་ཤི་ཚར་སོང་བསམ་བཞིན་དངངས་སྐྲག་ཆེན་པོས་ལག་རྡོ་འཕེན་
ཚད་ཙམ་དུ་མཆོང་རྒྱུགས་ཀྱིས་ཕྱིར་མིག་ཅིག་བལྟས་པས་རང་གི་ཚང་ཡོད་
༄༅ 255 ༄༅



ས་
སྙན
ཀྲུང་གོའི་བོད་ཀྱི་དེང་རབས་ཚོས་རིག་གཅེས་བཏུས།
སར་སྡོང་རྒན་ཆེན་པོ་ཞིག་འགྱེལ་འདུག་པས་ས་དོང་བརྡིབས་པར་མ་ཟད་ཁོར་
ཡུག་རྣམས་ཟང་ཟིང་ལྟ་བས་མི་བཟོད་པ་ཞིག་ཏུ་གྱུར་འདུག་པས་དབུགས་རིང་
དབང་མེད་ཤོར་ཞིང་མཆི་མ་ཡང་ཚར་བའི་རྒྱུན་དང་མཉམ་དུ་ཕྲེང་ཐག་ཆད་
པ་ལྟར་ཐིགས། ཕ་ཡུལ་ནགས་ཚལ་སྟུག་པོ་དེར་དྲག་ཆར་དང་རླུང་འཚུབ་ཀྱི་
འཇིགས་པ་དུས་གཅིག་ཏུ་བྱུང་བའི་དབང་གིས་ཉམ་ཉེས་དང་གེགས་སྐྱོན་ཚད་
མེད་བྱུང་བ་འདི་ལྟ་སྟེ། ཤིང་སྡོང་རིང་བ་རྣམས་སྐེད་ནས་ཆག ཤིང་སྡོང་སྦོམ་
པོ་རྣམས་ས་སྟེང་དུ་འགྱེལ་བས་རྩ་བ་གནམ་ལ་ཀེར། ཡལ་ག་ཕྲ་བ་རྣམས་སྡུག་
ཆག་ཏུ་བཏང་། ཡལ་ག་སྦོམ་པོ་རྣམས་རྒྱང་རིང་དུ་འཕངས། ལོ་མ་ཆེ་བ་རྣམས་
ས་ལ་བཀྲམ། ལོ་མ་ཆུང་བ་རྣམས་རླུང་གིས་ཁྱེར། མེ་ཏོག་ཁྲ་ཆིལ་རྣམས་རྨེག་
མེད་བཅོམ། སྤང་གཤོངས་བདེ་མོ་རྣམས་ཆུ་རྙོག་གིས་ཁེངས། སྤང་རྩྭ་སྔོན་པོ་
རྣམས་འདམ་རྫབ་ཀྱི་དཀྱིལ་དུ་བསྣུབས། དེ་བཞིན་ནགས་ཚལ་དེར་གནས་པའི་
སྲོག་ཆགས་དང་བཅས་པར་གེགས་དང་བར་ཆད་སྣ་ཚོགས་བྱུང་བ་ནི་ཡ་ང་བ་
དང་ཡི་མུག་དགོས་པའི་གནས་སུ་གྱུར།
ལེའུ་གཉིས་པ། རི་བོང་གནམ་རྡིབ་ཀྱི་སྡུག་བསྔལ།
དྲག་ཆར་རླུང་འཚུབ་དེ་རིམ་གྱིས་ཞོད་འཇགས་སུ་སོང་བ་དང་། སྤྲིན་
ཚོགས་རྣམས་ཀྱང་ཕར་ཤིག་ཚུར་ཤིག་གིས་ནམ་མཁའ་ནས་ཉི་འོད་འཕྲོས་བྱུང་
བས་དཀར་ཆའང་ཆེ་རུ་སོང་ལ་མཛེས་ཤིང་ལྟ་ན་སྡུག་པའི་འཇའ་ཚོན་གཞུ་
མོའི་དབྱིབས་ལྟ་བུ་ཞིག་ནགས་ཚལ་སྟུག་པོའི་མཁའ་དབྱིངས་སུ་ཟུག བགེགས་
དང་། བར་ཆད། ཉམས་ཆག་བཅས་ཀྱི་ནང་ནས་ཐར་པའི་རྩི་ཤིང་ནགས་ཚལ་
༄༅ 236ཉྩ



འབྲིང་སྡུག་ཐང་།
རྣམས་ནི་སྤྲོ་བ་རབ་ཏུ་འཕེལ་ནས་དགའ་མགུའི་མཆི་མ་དབང་མེད་དུ་ཤོར་
བཞིན་ཆར་ཆུའི་ཟིལ་བ་ཁྲུམ་ཁྲུམ་དུ་གནས།
སྤྲེའུ་ལྗོན་ཤིང་མཐོན་པོ་ཞིག་ལ་འཛེགས་ནས་ཤིང་སྡོང་ཁ་དབྲག་ཅིག་
གི་བར་དུ་བསྡད། ལག་གཡོན་པས་སྐེད་གཟེར་དང་གཡས་པས་དཔྲལ་མགོའི་
སྟེང་དུ་ཉི་འོད་བཀག་ནས་ཉི་འོད་དང་འཇའ་ཚོན་ལ་རྒྱང་ལྟ་བྱས། གད་མོ་ཧི་ཧི་
ཧ་ཧ་ཞེས་དགོད་བཞིན་པར་ཡལ་ག་དེའི་རྩེ་མོར་མཇུག་མ་ཀེར་ནས་ཕྱིན་ཐོག་
སྡོང་རྒན་དེ་བས་ཆེ་བ་ཞིག་གི་རྩེ་མོར་འཛེགས། ངོ་གདོང་གཉེར་མ་ཅན་དེ་ལ་
འཛུམ་མདངས་རབ་ཏུ་རྒྱས་པ་དང་མིག་འབྲས་གཉིས་པོ་ཁྲ་ཧྲིག་ཧྲིག་གིས་མིག་
པགས་སྲབ་པོ་དེ་ཀྲབ་ཀྲབ་བྱེད་བཞིན་པར། །
ཨེ་མ་འཇའ་ཚོན་རབ་བཀྲའི་གུར་ཁང་གི་དབུས་ནས། །ངོ་མཚར་དཔག་
ཏུ་མེད་པའི་འོད་ཟེར་གྱི་དབང་པོ། །འཛུམ་མདངས་རྣམ་པར་རྒྱས་པའི་ཞལ་རས་
ཀྱི་དཀྱིལ་འཁོར། །ནགས་ཀླུང་འདི་ཡི་ཕྱོགས་སུ་གློ་བུར་དུ་ངོམ་བྱུང་། །ཞེས་སྐྱིད་
གླུ་བཏིང་བ་གླང་ཆེན་གྱིས་ཚོར་བས་དེའི་ཕྱོགས་སུ་བརྒྱུགས་ནས་མིག་ཆུང་ངུ་
དེ་ལས་སྤྲོ་བ་འཕེལ་བའི་འོད་མདངས་འབྱིན་བཞིན་ལྟད་མོར་བལྟས་ཤིང་། རྣ་
ཅོག་ཆེན་པོ་དེ་ལྷེབ་ཙམ་ལྷེབ་ཙམ་བྱས། སྣ་ཞགས་རིང་བོ་དེ་ཕར་གཡུག་ཚུར་
གཡུག་བྱེད་ཅིང་། སུག་མཐིལ་བཞི་པོའང་བརྗིད་ཉམས་ལྡན་པའི་ངང་གར་
སྟབས་ཀྱི་འདེགས་འཇོག་སྣ་ཚོགས་ཀྱིས་སྤྲོ་སྣང་མཚོན་པར་བྱེད་དོ། །
དེ་ལྟ་བུའི་སྤྲོ་སྣང་གིས་ཁེངས་པའི་དུས་དེར་རི་བོང་བློ་བཟང་ཡང་དགྱེ་
དགྱེ་སྒུར་སྒུར་གྱི་ངང་ནས་སླེབས་ཤིང་གླང་པོ་ཆེའི་འགྲམ་དུ་འབྱོར་འཕྲལ་
ཁྱེད་ཅག་ཅི་ཞིག་མཛད་བཞིན་བཞུགས་ཡོད་ཅེས་དྲིས་པར་གླང་པོ་ཆེ་ན་རེ།
རི་བོང་བློ་བཟང་ཁྱོད་ཀྱིས་ཡ་གི་ཨ་སྔོན་གནམ་ལ་ལྟོས་དང་། སྤྲིན་ཚོགས་
འས་
རྒྱུ 237 རྒྱུ



_ཀྲུང་གོའི་བོད་ཀྱི་དེང་རབས་ཚོ་རིག་གཅེས་བཏུས།
སྟུག་པོ་དག་ནི་རིམ་བཞིན་ཡལ་བཞིན་འདུག་ལ། རླུང་འཚུབ་དེ་ནི་ཤུར་ཤུར་
ངང་ལ་ཕྱིར་བཤོལ་བྱས་སོང་། དྲིན་ཅན་དྲོད་ཀྱི་བདག་པོ་དེ་ནི་ཟིལ་ཉམས་
འགྲན་ཟླ་མེད་པའི་ངང་ཕྱག་ཕེབས་གནང་བྱུང་ངོ་ཞེས་བརྗོད་པར། རི་བོང་
གིས་རྐུབ་རིལ་རིལ་དེ་ས་ལ་བཙུགས། བྲང་རིལ་རིལ་དེ་གནམ་ལ་གཏད། ཙོག་
པུར་བསྡད་དེ་རྣ་བ་ཀྲོང་ཀྲོང་དང་། མིག་ཧྲིག་ཧྲིག སྣ་ཁུང་གཉིས་པོ་ནས་ཤུ་
སྒྲ་ལྷང་ལྷང་སྒྲོག་མུར་ཨ་སྔོན་གནམ་ལ་ཉམས་ཞིབ་ཅིག་བྱས་པས་ཤིང་བལ་
གྱི་ཕུང་པོ་འདྲ་བའི་ཆུ་འཛིན་དེ་དག་བྲེལ་འཚུབ་ཀྱི་ངང་ནས་ཤར་ཕྱོགས་སུ་
འགྲོ་བཞིན་པ་མཐོང་སྟབས་ཁོ་པའི་བསམ་པར་ཡར་ཕྱོགས་སྤྲིན་པའི་བྲེལ་བ་
ཆེ་ཆུང་ལ་བལྟས་ན་ད་དུང་ཡང་བློ་བདེ་བག་ཕེབས་བྱེད་རྒྱུ་མི་འདུག་སྙམ་པ་
ནས་གླང་པོ་ཆེར་ངོ་གཏད་དེ།
ཨ་ཕོ་གླང་ཆེན་ཚུར་ལ་གསོན་དང་། །གསེར་སྙན་མ་གཡེང་བདག་ལ་
གསོན་དང་། །མཁའ་སྤྲིན་ཡ་གིའི་ཐུགས་བྲེལ་དེ་ལ། །ཨ་འཐས་ང་ཡང་སེམས་
ཁྲལ་ལངས་བྱུང་། །ཞེས་བཤད་པ་དང་། དེ་ལ་གླང་པོ་ཆེས། ཐུགས་ཆུང་ཆུང་
ཐུགས་གཡེང་མ་གནང་ཞིག །སྤྲིན་རྒྱུགས་ཚད་ཆར་རླུང་ལྡང་དོགས་མེད། །སྤྲིན་
དཀར་པོ་གཅིག་ཤོར་གཉིས་ཤོར་དེ། །གནམ་ཨ་སྔོན་དྭངས་པའི་རྟགས་མཚན་
ཡིན། །ཞེས་ལན་བཏབ་པར་རི་བོང་ནི་ད་དུང་ཡང་བློ་བདེ་བོ་མ་བྱུང་བར་སྙིང་
ལྡིང་བ་རྟ་ཕོ་རྒྱུག་རྒྱུག་དང་རྔ་ཕྲན་རྡུང་རྡུང་བྱས་ནས་ནམ་མཁར་མིག་ཅེ་རེར་
ལྟ་བཞིན་དུ་སྡོད་སྐབས་མདུན་ངོས་ཀྱི་ཤིང་སྡོང་ཆེན་པོ་དེའི་རྩེ་ན་སྤྲེའུ་དཔལ་
ལྡན་གནམ་ལ་བྱ་ར་བྱེད་མུར་རྐང་འཁྲབ་ལག་འཁྲུབ་བྱེད་པ་མཐོང་བས་རི་བོང་
བློ་བཟང་གིས་སྐད་ཆེན་པོས།
ཝ་ཡེ་ཝ་ཡེ་སྤྲེའུ་རྩལ་ལྡན་ཁྱོད། །བོབས་ཤོག་བོབས་ཤོག་མགྱོགས་པོ་མར་ལ་
བ་ལ་
238 རྒྱུ



བ
འབྲིང་སྡུག་ཐང་། ཨུ་
བོབས། །རང་ཚོད་རང་ལ་ཡོད་དུས་མ་བཟུང་ན། །ཀླད་པ་ས་ལ་འཐོར་དུས་འཕྱིས་
པ་ཡིན། །ཞེས་བོས་པར་སྤྲེའུས་རི་བོང་ལ་ཁ་གཏད་དེ་ལག་པས་ཁ་ཟུར་ལ་བསྐྱོར་
ནས་ན་རེ།
གྲོགས་པོ་བློ་བཟང་ཐུགས་གཡེང་མ་གནང་ཞིག །སྤྲེའུ་ང་ནི་ས་ལ་ལྷུང་དོན་
མེད། །གཟིགས་དང་དྭངས་གསལ་ནམ་མཁའི་ནོར་བུ་དེ། །རང་རེའི་བློ་གཏད་བཅོལ་
འོས་མ་ཡིན་ནམ། །ཞེས་སྨྲས། རི་བོང་བློ་བཟང་གིས་ཤིང་སྡོང་གི་རྩེ་ནས་གནམ་ལ་ལྟ་
སྐབས་ཤིང་སྡོང་དེ་ནི་ནུབ་ཕྱོགས་སུ་ཡོ་བཞིན་པ་རིག་པས།
མགྱོགས་པོ་གྱིས་དང་མགྱོགས་པོ་གྱིས། །ཤིང་རྒན་ས་ལ་འགྱེལ་ཉེན་
འདུག །མགྱོགས་པོ་གྱིས་དང་མགྱོགས་པོ་གྱིས། །སྤྲེའུ་ས་ལ་བརྡབ་ཉེན་
འདུག །ཅེས་སྨྲེ་སྔགས་འདོན་མུར་མཇུག་མ་བརླ་བར་དུ་བཅུག རྣ་རྩེ་གཙུག་
རྒྱབ་ཏུ་བསྙལ། སུག་ལག་འདོམ་པ་གང་ཙམ་བསྣར་བ་དང་བཅས་ཏེ་འཁྱིལ་ཆུ་
དང་འདམ་རྫབ་ཀྱི་དཀྱིལ་དུ་ཅལ་སྒྲ་དང་བཅས་ཏེ་མྱུར་བར་བྲོས་པ་དང་། གླང་
པོ་ཆེས་རི་བོང་དེ་ལྟར་བྲོས་པའི་རྒྱུ་མཚན་གང་ཡིན་མ་ཤེས་པས་ཕྱོགས་བཞིར་
ལྟ་ཞིབ་བྱས་ཀྱང་མཐོང་རྒྱུ་ཐོས་རྒྱུ་གང་ཡང་མེད་སྟབས་ཡ་མཚན་སྐྱེས་ཤིང་
ཅི་ཡིན་སྙམ་པའི་ངང་དུ་ལུས། སྤྲེའུས་ཤིང་སྡོང་དེ་ལ་ཉམས་ཞིབ་བྱེད་སྐབས་
འགུལ་ཙམ་ཡང་མི་བྱེད་པར་བརྟན་པོར་གནས་པ་མཐོང་བས་གདོང་ལ་གཉེར་
མ་ཆུ་བོའི་རླབས་རྒྱུན་འདྲ་བ་བསྐོངས། ཁ་དེ་བྲག་ཕུག་འདྲ་བ་ཞིག་གདངས་
ནས་རི་བོང་འབྲོས་ཕྱོགས་ལ་ལྟ་བཞིན་གད་མོ་གྲོད་པ་ན་བ་ཞིག་ཤོར་ནས་
ལག་ཡ་གཅིག་གིས་ཤིང་སྡོང་བཟུང་། ལག་གཞན་ཞིག་གིས་གྲོད་པ་མནན་
ནས་བསྡད།
སྐབས་དེར་རི་བོང་ནི་མདའ་རྒྱང་གཅིག་ཙམ་གྱི་ཕ་རོལ་ཏུ་སླེབས་ཟིན་
ཉྩ239 ཉྩ



༄༅ ཀྲུང་གོའི་བོད་ཀྱི་དེང་རབས་པཚོཔ་རིག་གཅེས་བཏུས།
ཞིང་། ཤིང་སྡོང་ཆེན་པོ་ཞིག་གི་འོག་ཏུ་དབུགས་ཧལ་ཧལ་སྦུད་པ་བརྡབ་བརྡབ་
དང་། ལུས་འདར་བ་ལ་ཁའི་འཇག་མ་བཞིན་ཧ་ལས་ཧོན་འཐོར་དུ་གནས། གླང་
པོ་ཆེ་སྤྲེའུ་ཡོད་སའི་ཤིང་སྡོང་དེའི་ཉེ་འགྲམ་དུ་སོང་ནས་རྩེ་མོར་བལྟས་པས་
སྤྲིན་པ་ཤར་ཕྱོགས་སུ་རྒྱུ་བའི་དབང་གིས་ལྗོན་ཤིང་གི་རྩེ་མོ་རྣམས་ནུབ་ཕྱོགས་
སུ་ཡོ་འགྲོ་བ་ལྟ་བུའི་སྣང་ཚུལ་དེ་རིག་པས་གད་མོ་ཤོར་བ་དང་མགོ་བོ་གཡུག་
གཡུག་ངང་རི་བོང་གིས་གནས་ཚུལ་དེ་ལྟ་བུ་ཞིག་ལའང་རྟོག་ཞིབ་བྱ་ལོང་མེད་
པར་རྐུབ་ཚིག་འདུག་སྙམ། སྐབས་དེར་སྤྲེའུ་གད་མོ་དགོད་པའི་སྐད་སྒྲ་དེ་སྤྱང་
ཀིས་ཐོས་པས་གང་བྱས་གང་བྱུང་ཞིག་བལྟ་དགོས་སྙམ་སྟེ། གླང་ཆེན་ཡོད་ས་
དེར་ཡོང་ནས་ཁྱོད་ཚོ་བཞད་གད་ཆེན་པོ་འདི་ལྟ་བུ་ཤོར་དགོས་པ་ཅི་ལགས་
ཞེས་དྲིས་པར། གླང་པོ་ཆེས་གོང་གི་གནས་ཚུལ་རྣམས་སྤྱང་ཀིར་ལྷུག་པོར་བརྗོད་
པ་ན་སྤྱང་ཀིས་ཁྲེལ་དགོད་ཀྱི་རྣམ་འགྱུར་དང་བཅས་ཏེ་རི་བོང་འབྲོས་སའི་ཕྱོགས་
ལ་འཁོར་ནས། ཁོ་རེ་རི་བོང་ཀླད་འདར་ཁྱོད། །དོན་མེད་ཀུ་ཅོ་སྒྲོག་ནས་ཅི། །ཤིང་
སྡོང་བརྟན་པོར་གནས་བཞིན་དུ། །ས་ལ་འགྱེལ་ཞེས་འུད་སྒྲོག་བྱེད། །ལྟས་ངན་
ཉེར་གཅིག་ཚང་བ་ཁྱོད། །རྣམ་རྟོག་ངན་པ་བསླངས་ནས་ཅི། །རང་རྐུབ་ཚིག་པའི་
སྙིང་མེད་ཁྱོད། །ལུང་བར་བརྡབ་གསིག་བསླངས་ནས་ཅི། །ཞེས་ངན་སྨྲས་མང་དུ་
བྱས་པར་གླང་པོ་ཆེས་སྤྱང་ཀི་ལ་འདི་སྐད་དུ། །
ཁ་ནས་གང་ཐོན་སྨྲ་བ་དེ། །ལུང་བ་དཀྲུག་པའི་དཀྲུག་ཤིང་ཡིན། །གཞན་
ལ་ཁ་ངན་ཚིག་ངན་དེ། །རང་ཉིད་འཕུང་བའི་གཡབ་ཤིང་ཡིན། །སྤྱང་ཀི་སྨྲ་བ་མ་
མང་བར། །ཁ་དགྲ་རྣ་དགྲ་མ་གསོག་ཅིག །རི་བོང་བསླབ་བྱ་བྱེད་འོས་ཀྱང་། །སྙིང་
ཚིམ་བརྒྱབ་ནས་དགོས་པ་མེད། །ཅེས་པ་སོགས་ཀྱི་ཁ་ཏ་བྱེད་སྐབས་སྤྲེའུ་ཤིང་རྩེ་
ནས་འབབ་བཞིན་དུ།
% 242 ཝ



འབྲིང་སྟག་ཐང་། རྒྱུ
ཚུར་ལ་གསོན་དང་སྤྱང་ཀི་ངག་དབང་ཁྱོད། །ང་ཡི་གཏམ་ལ་རྣ་བ་ཀྲོང་
ངེར་གསོན། །རང་གདོང་ཁ་ཆག་སྣ་རལ་མ་མཐོང་བར། །གཞན་ལ་འཕྱ་དམོད་
དེ་འདྲ་མ་མཛད་ཅིག །ཅེས་བཤད་པས། དེ་ལ་སྤྱང་ཀིས་མིག་ལོག་གློག་འཁྱུག་
པ་འདྲ་ཞིག་བལྟས་མཐར། སྤྲེའུ་ལ་ངོམ་རྒྱུ་རྐུབ་ལས་མེད་པར། གཞན་ལ་ཇུས་
གཏོགས་བྱེད་རྒྱུ་བཞག་ན་དགའ་ཞེས་བཤད་རྗེས་ཁ་གཅུས་པ་དང་སྐེད་གཟེར་
བཅད་དེ་བསྡད་དོ། །རི་བོང་གིས་རླན་སྐྱེས་སྡོང་བོ་དེའི་རྒྱབ་ནས་ལེགས་པར་
ལྟ་སྐབས་སྤྲེའུ་གནས་པའི་ཤིང་སྡོང་དེ་འགྱེལ་རྒྱུ་ལྟ་ཅི་སྤྲེའུ་ཤིང་རྩེ་ནས་ཉམས་
ཆགས་པོར་བབས་པ་དང་། གླང་ཆེན་དང་སྤྱང་ཀི་གཉིས་ཡང་ཉེ་འཁོར་དུ་
འཛོམས་སོང་བ་མཐོང་བས་ངོ་ཚ་ཁ་སྐྱེངས་ཀྱིས་མགོ་བོ་དུད་དེ་དལ་བུར་ཕྱིར་
ལོག་ཡོང་དགོས་པ་བྱུང་། སྤྱང་ཀིས་རི་བོང་སླར་ཡང་ཕྱིར་ལོག་ཡོང་བ་མཐོང་
སྐབས་སྨྲས་པ།
རི་བོང་སྣ་ཤོ་ངལ་བ་མ་ཆེ་འམ། །རྐང་འཐུང་འགྱེལ་བའི་འཇིགས་པ་མི་
ཆེ་འམ། །སྙིང་རྩ་འདར་ནས་ཁ་ལ་མ་ཐོན་ནམ། རྐུབ་ཤ་ཚིག་ནས་བྲུན་གཅིག་མ་
ཤོར་རམ། །ཞེས་རྒྱགས་གཏམ་བཏང་བར་གླང་པོ་ཆེས་རྐང་བ་ས་ལ་བརྡབས། སྣ་
བོ་ཆེ་གནམ་ལ་བསྒྲེངས་ནས་སྤྱང་ཀི་ལ་བསྒོས་དོན།
ལུང་བ་མུ་གེས་འཇིགས་པའི་དུས། །མདའ་དཀྲུག་ཕུ་དཀྲུག་མ་བྱེད་
ཅིག །འདྲོག་སྒོ་ལངས་པའི་རི་བོང་ལ། །ཁྱོད་ཀྱིས་སྙིང་རླུང་བསླངས་ནས་
ཅི། །ཞེས་བཤད་པར་སྤྱང་ཀིས་སྤོབས་པ་ཆེན་པོའ་ངང་ནས་རི་བོང་ལ་བརྗོད་
དོན། ་
སྙིང་རླུང་ལངས་ན་ལག་མགོར་སོ་ཞིག་རྒྱོབས། །འཚིག་པ་ཟ་ན་ཙི་ཁུང་
ནང་ལ་འཛུལ། །འཇབ་ཆུང་བློ་ཁོག་མེད་པའི་རི་བོང་འདི། །སྐྱེས་པ་ཕོ་ཡི་གྲལ་
ཙྩ24 1



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ལ་ཇི་ལྟར་འཚུད། །ཅེས་མུ་མཐུད་ནས་བཤད་པར་སྤྲེའུས་ངག་འཇམ་པོའི་ངང་
ནས་སྤྱང་ཀི་ལ་བརྗོད་དོན། །
ཆར་ཤུལ་མྱ་ངན་འོས་པའི་ཡུལ་ལྗོངས་འདིར། །སྤྱན་གྱིས་གཟིགས་དང་
ཨ་ཕོ་སྤྱང་ཀི་ལགས། །དྲག་ཆར་རླུང་བུའི་འཇིགས་པ་སྐྱོབ་བསམ་ན། །རང་
ཅག་རི་དྭགས་ཕུ་ནུ་བློ་ཁ་སྒྲིལ། །དོན་མེད་ཀླན་ཀ་འཚོལ་བའི་གཏམ་བརྗོད་
ཀྱིས། །ནང་དུ་ཐུག་པ་བཞིན་དུ་ཡང་ཡང་དཀྲུགས། །ཕྱི་རུ་ཞབས་བྲོ་རྒྱག་དགོས་
བསམ་གྱུར་ན། །ནང་དུ་རྡོག་སྒྲ་བསྒྲིག་རྒྱུ་དོ་གལ་ཆེ། །ཞེས་བཤད་མཐར་སླར་
ཡང་རི་བོང་གི་འགྲམ་དུ་བསྐྱོད་དེ་ཙོག་པུར་ལངས་ནས་སྨྲས་པ།
ཚུར་ལ་གསོན་དང་རི་བོང་བློ་བཟང་ལགས། །སྤྲེའུ་ང་ལ་ཞུ་རྒྱུ་ཕྲན་ཙམ་
འདུག །ནོར་དང་འཁྲུལ་བར་དགོངས་པ་མ་ཚོམས་ལགས། །བློ་ལྡན་ཤེས་རབ་
རི་བོང་མིང་དུ་ཐོབ། །གནམ་རྡིབ་སྡུག་བསྔལ་ཀུན་གྱིས་འཕྱ་བའི་རྒྱུ། །རྣ་བའི་
དབང་པོ་ཤེས་བྱའི་སྒོ་མོ་ཡིན། །བླང་དོར་མི་ལྡན་གན་ད་མགོ་སྦྲེལ་རེད། །རྣ་
ཅོག་རིང་བའི་རི་བོང་ཐོས་རྒྱ་ཆེ། །དོན་མེད་འདྲོགས་ནས་ས་འཛུལ་གནམ་
འཛུལ་བྱེད། །ཁྲ་ཆུང་མིག་དེ་འཛམ་གླིང་ཀུན་མཐོང་རེད། །མ་བལྟས་གྱུར་ན་
གདོང་གི་སེར་ཁ་རེད། །སྒྱུ་མའི་གྲོང་ཡང་དམྱལ་བར་མཐོང་བྱེད་པའི། །རི་བོང་
མིག་དེ་ཆག་སྒོའི་དེད་དཔོན་འདྲ། །རྐང་གཉིས་བང་འགྲོས་མཁས་པ་དགེ་རུ་
སྣང་། །དོན་མེད་ཕྱོགས་བཞི་སྐོར་བ་སྨྱོ་བའི་རྟགས། །ཧང་སངས་རི་བོང་སུག་
ལག་ཐུང་ནའང་། །སྟོང་རྒྱུག་བྱེད་ན་རྟ་ཕོའི་འགྲོས་ལས་མགྱོགས། །ཐུགས་ཆུང་
ཨ་བྲའི་རིལ་མ་ཟེར་བ་དེ། སྐྱེ་བོ་ལ་ལར་མེས་པོས་བཏགས་པའི་མིང་། །མཇུག་
མ་བརླ་བར་བསྡུ་བའི་ངང་ཚུལ་དེ། རི་བོང་སྙིང་རྩ་འདར་བའི་རང་རྟགས་
ཡིན། །མ་འདར་མ་འདར་གཉོམ་ཆུང་རི་བོང་ཁྱེད། །འདར་གྱི་རྒྱུད་དེ་མི་གྲལ་
ཉྩི 242 ཉྩ



འབྲིང་སྡུག་ཐང་།
ཚུད་པ་དཀའ། །མ་སྐྲག་མ་སྐྲག་ཤ་ཚའི་རི་བོང་ཁྱེད། །སྐྲག་སྣང་བྱས་པས་དོན་
ཆེན་ག་ལ་འགྲུབ། །ཅེས་བརྗོད་པ་དང་གླང་པོ་ཆེས་ཀྱང་སྣ་ཞགས་རིང་བོ་དེས་རི་
བོང་གི་ལུས་ལ་བྱིལ་བྱིལ་ལན་གསུམ་བྱས་རྗེས་རང་བཞིན་ལྷོད་པ་དང་བརླིང་
བའི་སྒོ་ནས་ན་རེ།
སྤྲེའུའི་གཏམ་དེ་དྭངས་ཤེལ་མེ་ལོང་འདྲ། །རི་བོང་ཐུགས་ལ་དེ་ལྟར་རྟོག་
ཏུ་ཟུངས། །སྤྲེའུའི་གཏམ་དེ་དྲང་པོའི་གཏམ་ཞིག་མཆིས། །ཨ་ཕོ་སྤྱང་ཀིའི་སྙན་
ལ་གསན་ནམ་ཅི། །སྤྲེའུའི་གཏམ་དེ་སྦྲང་ཆར་ཟིལ་མ་འདྲ། །གླང་ཆེན་ང་ཡི་བློ་
ལ་ཡོངས་སུ་བབས། །ཞེས་བཤད་པ་དང་སྤྱང་ཀིའི་བསམ་པར་སྤྲེའུས་སྨྲས་པ་དེ་
བདེན་པར་སྣང་ཡང་བདེན་པ་འདུག་ཅེས་བཤད་ན་རང་ཉིད་ལ་དམའ་ཕབ་པ་
ལྟ་བུ་ཞིག་ཡོང་བས་དེ་ལས་ཁ་རོག་ལ་བསྡད་ན་དགའ་བསམ་སྟེ་ངག་བསྡམས་
ནས་བསྡད། རི་བོང་སྤྲེའུ་དང་གླང་ཆེན་གྱི་ཕྱོགས་སུ་མཆོང་རྒྱུག་བྱེད་བཞིན་
གླང་ཆེན་གྱི་རྐང་བ་སྦོམ་པོ་དེ་ལ་མགོ་གཏུགས་ནས་མིག་ཆུ་བཞུར་བཞིན་བློ་
འགྱོད་ཆེན་པོའི་ངང་ནས་སྨྲས་པ།
རང་སྐྱོན་རང་གིས་མཐོང་བ་དཀའ་བས་ན། །སྐྱོན་ལ་མཛུབ་མོ་འཛུགས་
མཁན་སྙིང་གྲོགས་ཡིན། །གདོང་གི་དྲེག་པ་རང་གིས་མི་རིག་པས། །དྭངས་ཤེལ་མེ་
ལོང་མི་ཡི་ནོར་བུ་ཡིན། །བཀའ་དྲིན་ཆེ་བྱུང་གླང་ཆེན་ཀུན་དགའ་ལགས། །
ཐུགས་རྗེ་ཆེ་བྱུང་སྤྲེའུ་དཔལ་ལྡན་ལགས། །སྤྱང་ཀིའི་གཏམ་དེ་རྣ་བར་སུན་
ནའང་། །ངོ་གནོང་རང་ལ་ཡོད་པས་འཚིག་ཟ་མེད། །བློ་ལྡན་ཤེས་རབ་མིང་ལ་
ཐོབ་ནའང་། །དོན་ལ་བརྟགས་པ་མ་ཤེས་ཡིད་རེ་སྐྱོ། །གནམ་རྡིབ་སྡུག་བསྔལ་
འཛམ་གླིང་ཀུན་གྲགས་དེ། །ང་ཡིས་བསལ་བའི་ཐབས་ཤེས་ངེས་པར་ཞུ། །ཞེས་
པ་སོགས་ཀྱི་དམ་བཅའི་ཚིག་མང་དུ་བཤད་དོ།།
ཉྩ 243 ཉྩ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ལེའུ་གསུམ་པ། ཝ་མོ་ཡིད་ཐང་ཆད་པའི་ངང་ཚུལ།
དེ་ལྟར་རི་བོང་གིས་རང་སྐྱོན་སེལ་རྒྱུའི་དམ་བཅའ་བརྗོད་མཐར་ཚང་
མས་ཅང་སྨྲ་མ་ཤེས་པར་ལུས་པའི་ཚེ་ན་སྤྲེའུས་ང་ཚོའི་ཕ་ཡུལ་ནགས་ཚལ་
སྟུག་པོ་འདི་ལ་གད་བདར་ཞིག་བྱས་ན་ཨེ་དགའ་ཞེས་དྲིས་པར། རི་བོང་གིས་
བཟང་ངོ་ཞེས་ཐོག་མར་བརྗོད་པ་དང་འབྲེལ་དགའ་མཆོང་བྱས་པས་འདམ་རྫབ་
དཀྱིལ་དུ་འདྲེད་བདར་ཤོར་ཏེ་རྐུབ་བརྡབས། གླང་ཆེན་གྱིས་ཀྱང་ཡི་རང་ཆེན་
པོས་རྐང་འཁྲུབ་ལག་འཁྲབ་བྱས་སྟབས་འདམ་སྙིགས་རྣམས་ཕྱོགས་བཞིར་ཐོར་
བས་སྤྱང་ཀིའི་གདོང་དེ་ཁྲ་བོར་གྱུར་པ་དང་། སྤྲེའུའི་སྒལ་བར་སྒ་སྟན་གཡོགས་
པ་དང་མཚུངས་ལ། གླང་ཆེན་རང་ཉིད་ཀྱི་ཞྭ་རིལ་དང་། སྒྱིད་ཁུག པུས་མོ་
བཅས་ལ་བལ་གྱི་ཨུ་སུག་གྱོན་པ་ལྟ་བུར་གྱུར་ཅིང་། རི་དྭགས་རྣམས་ཕན་ཚུན་
མིག་ཅེ་རེ་བར་ལྟ་རེས་ཀྱིས་གད་མོ་དབང་མེད་དུ་ཤོར། སྐབས་དེར། གླང་པོ་ཆེས་
མིག་ཆུང་ཆུང་དེ་ཕར་ལྟ་ཚུར་ལྟ་ལན་ཁ་ཤས་བྱས་རྗེས་གཡས་ངོས་ན་འཁྱིལ་ཆུ་
ཞིག་འདུག་པ་མཐོང་སྟབས་དེའི་ཉེ་འགྲམ་དུ་སོང་ནས་བ་སོ་རིང་བོ་གཉིས་ཀྱིས་
ས་གཤོངས་གང་ཡིན་གྱི་ཕྱོགས་སུ་ཡུར་ཆུང་འབྲུ་བཞིན་གཙང་བོའི་ངོས་སུ་ཆུ་
་ སྣེ་ཁྲིད་ཅིང་། སྤྲེའུ་དཔལ་ལྡན་གྱིས་ཀྱང་དེ་མ་ཐག་ཏུ་འཁྱིལ་ཆུ་གང་ཡོད་རྣམས་
ལ་སུག་ལག་གཉིས་ཀྱིས་ཡུར་བུ་བྲུས་ཏེ་གཙང་བོའི་ངོས་སུ་བཤངས། རི་བོང་
གིས་གླང་པོ་ཆེ་དང་སྤྲེའུ་གཉིས་ལ་འཁྱིལ་ཆུ་གང་ཡོད་དང་། ཆུ་ཡུར་གང་ཕྱོགས་
ནས་འབྲུ་དགོས་མིན་གྱི་ཇུས་འགོད་བྱེད་བཞིན་ཕར་མཆོང་ཚུར་མཆོང་གི་བྲེལ་
བས་རྔུལ་ཆུ་ཁྲུམ་ཁྲུམ་དུ་བཞུར། དེའི་ཚེ་ན་སྤྱང་ཀིས་ཟུར་ཞིག་ཏུ་མཇུག་མ་
ཉྩ 244 ཆུ་



འབྲིང་སྟག་ཐང་
། རྒྱུ
གནམ་ལ་ཀེར། སུག་ལག་གཉིས་བྲང་ཁའི་མདུན་དུ་པ་ཊ་བྱས་ཏེ་ཕར་འགྲོ་ལུས་
གཟུགས་ལིང་ལིང་དང་ཚུར་འོང་བ་སྤུ་ཟིང་ཟིང་བྱེད་མུར་གནས་པའི་སྐབས་
དེར་སྤྲེའུས་རི་བོང་ལ་སྨྲས་པ།
ཨ་ཕོ་རི་བོང་ཕྱིན་བྱས་ཏེ། །ཨ་ཅེ་ཝ་མོར་སྐད་ཅིག་ཐོངས། །ང་ཚོ་ཧ་རུབ་
འབད་རུབ་ཀྱིས། །རང་ཡུལ་ཆུ་སྙིགས་འདོན་པར་བརྩོན། །ཞེས་བརྗོད་པར་རི་
བོང་གཅིག་པུར་འགྲོ་བའི་སྤོབས་པ་མ་བྱུང་བར་གླང་ཆེན་དང་སྤྲེའུ་གཉིས་ལ་
མིག་ཧུར་རེ་བར་ལྟ་བཞིན་བསྡད་པ་ན། གླང་པོ་ཆེ་རི་བོང་ལ་འཁོར་ནས་བློ་ཁོག་
ཆེ་ཙམ་བྱེད་དགོས་ཚུལ་གྱིས་མགོ་འཇོག་བྱས། དྲན་རྒྱུ་རྒོད་པའི་སྤྱང་ཀིས་ལམ་
སེང་རི་བོང་ལ། །
ཨ་ཕོ་རི་བོང་མྱུར་དུ་བྱོན། །ང་ཡིས་ཁྱེད་ལ་ཕྱག་རོགས་ཞུ། །སྐུ་རྐྱང་ཆིབས་
སྒྱུར་གནང་བ་ན། །ཕེབས་བློས་བཟོད་པོ་མེད་ཤས་ཆེ། །ཞེས་རྗོད་བཞིན་པར་རི་
བོང་ཁྲིད་ནས་རྟབ་རྟབ་པོར་སོང་ངོ་། །སྤྲེའུ་དང་གླང་ཆེན་གཉིས་ཀྱིས་མཐོང་
ཐོས་མ་བྱུང་བའི་ཚུལ་དུ་འཁྱིལ་ཆུ་དང་རྫབ་ཆུ་རྣམས་འདོན་པའི་ལས་ལ་
བརྩོན་བཞིན་གནས།
སྤྱང་ཀི་དང་རི་བོང་གཉིས་ཀྱིས་ནགས་ཁྲོད་དུ་ཇི་ལྟར་བཙལ་ཀྱང་ཝ་
མོའི་གྲིབ་མ་ཙམ་ཡང་མ་རྙེད་པས་སྤྱང་ཀིས་སྐད་གསང་མཐོན་པོས།
ཞལ་རས་བཅོ་ལྔའི་ཟླ་བ་འདྲ། །སྐུ་གཟུགས་ལྷ་མོའི་ཉམས་དང་ལྡན། །
མཛེས་ལྡན་ཝ་མོ་མཚར་སྡུག་ཅན། །གང་ན་བཞུགས་སམ་ག་རུ་ཡོད། །ཅེས་
བོས་པས་ཐག་རིང་གཙང་བོའི་ཁ་ནས་ཝ་མོའི་སྐད་སྙན་ཞིང་འཇེབས་པ་ཞིག་
བསྒྲགས་བྱུང་།
སྤྱང་གྲུང་འཛོམས་པའི་གཅེན་པོ་ལགས། །དཔའ་རྩལ་ལྡན་པའི་སྟག་ཤར་
ཁྱུ 246 ཉྩ



ཙ
ཀྲུང་གོའི་བོད་ཀྱི་དེང་རབས་ཚོ་རིག་གཅེས་བཏུས།
ལགས། །ང་ནི་གཙང་བོའི་ཁ་ན་ཡོད། །ཁྲུས་དང་གཙང་སྦྲ་བྱེད་བཞིན་ཡོད། །ཅེས་
ལན་བཏབ་བྱུང་། སྤྱང་ཀི་དང་རི་བོང་གཉིས་ཀྱིས་དེ་འཕྲལ་ཝ་མོའི་སྐད་ཀྱི་
འབོད་ཕྱོགས་སུ་ཕྱིན་པ་དང་། གཙང་བོའི་འགྲམ་དུ་སླེབས་སྐབས་ཝ་མོ་ནི་ལུས་
ཀྱི་སྟོད་སྨད་ཡོངས་རྫོགས་གཙང་མར་བཀྲུས་ཤིང་བྱེད་བཟོ་དོད་པ་དང་གཏེར་
བཟོ་ལྡན་པར་མ་ཟད། མགོ་བོ་ཀྱོག་ཀྱོག་གིས་གཙང་ཆུ་མེ་ལོང་འདྲ་བའི་ནང་
དུ་ལྟ་བཞིན་སུག་ལག་གི་སྡེར་མོས་མགོ་བོའི་སྤུ་གྲ་རྣམས་ལ་སྐྲ་ཤད་རྒྱག་བཞིན་
གནས་པར་རི་བོང་ན་རེ།
ཨ་ཅེ་ལྷ་མོ་ཚུར་ལ་གསོན། །གསེར་སྙན་མཆོག་ལ་འདི་སྐད་ཞུ། །རང་
ཡུལ་སླར་གསོ་བྱེད་པའི་ཕྱིར། །ཆུ་བཤང་བསྐྱོན་པར་ཕེབས་པར་ཞུ། །ཞེས་སྨྲས་
པར། ཝ་མོས་སྡེར་ཤད་བྱེད་འཕྲོ་བཞག་ནས་ཁ་རྒྱབ་ཕྱོགས་སུ་བསློགས། ཧིན་
ཞེས་མི་འདོད་པའི་སྐད་གདངས་དང་བཅས་ཏེ་ན་རེ།
ཝ་མོས་ཆུ་ཁྲུས་བྱེད་པ་ལ། །དེད་དཔོན་རི་བོང་སླེབས་ནས་བྱུང་། །ཉམ་
ཆུང་ཁ་ཤོ་ཁྱོད་ལྟ་བུས། །ང་ལ་བཀོད་པ་གཏོང་རྒྱུ་ཨང་། །ཞེས་ཟེར་བར། སྤྱང་ཀིས་
ཁ་ཚེག་ཚེག་གིས་མདུན་སོ་སྐྱོན་ཅན་དེའང་ཕྱི་ལ་བསྟན། ལྕེ་དམར་རིང་པོ་དེ་
ཡང་ཕྱི་ལ་བསྣར་ཙམ་བསྣར་ཙམ་བྱས་ཏེ་སྨྲས་པ། །
ལྷ་ལྕམ་འདྲ་བའི་མཛངས་མ་ཁྱེད། །སྐུ་རླུང་དེ་འདྲ་མ་བཞེངས་ཤིག །རི་
བོང་གཞན་གྱི་ཕོ་ཉ་རེད། །སྤྲེའུས་མངགས་པའི་བང་ཆེན་རེད། །ཅེས་བརྗོད་པར་
ཝ་མོ་ནི་ཁོང་ཁྲོ་དེ་བས་ཆེ་བར་གྱུར་ཏེ་ཆུ་ངོས་ནས་ཧར་ལངས་བྱས་རྗེས་རི་བོང་
ལ་ཁ་གཏད། ལག་པས་སྐེད་གཟེར་བྱས་ཏེ་བཤད་པ།
བྱ་བྱེད་མང་བའི་སྤྲེའུ་ཁོར། །ང་ཡི་ཁ་ལན་འདི་ལྟར་སྤྲོད། །ཝ་མོའི་རང་
ལུས་རང་བདག་ཡིན། །ཚེ་འདིའི་བདག་པོ་ང་རང་ཡིན། །ཁ་ལ་རང་ཟས་བཟའ་
ལྟརབས་བཟའ་
245 རྒྱུ



འབྲོང་སྟག་ཐང་། རྒྱུན
བ་ཡིན། །ལུས་ལ་རང་གོས་གྱོན་པ་ཡིན། །ཧམ་ཆེན་དཔོན་པོའི་བཀོད་པ་དེ། །
གཏོང་སའི་གཏོང་ཡུལ་ནོར་བ་ཡིན། །ཟེར་བ་སོགས་ཁ་ནས་མེ་འབར་འབར་
དང་སྣ་ནས་དུ་བ་ཐོན་ཐོན་རྗོད་སྐབས་རི་བོང་གིས་ངག་འཇམ་པོའི་ངང་ནས་
ན་རེ།
རང་ཡུལ་ནགས་ཚལ་སྟུག་པོ་ལ། །དྲག་ཆར་རླུང་བུའི་ཇག་པ་ཤོར། །
བཅོམ་མ་ཐག་གི་ཤུལ་ངན་དེ། །ཉམས་གསོ་བྱུང་ན་ཀུན་ལ་ཕན། །སྤྲེའུས་ཆ་ལན་
བསྐུར་པ་དེ། །དཔོན་པོའི་བཀོད་པ་ཅི་ལ་ཡིན། །ཚང་མས་དགའ་སྡུག་མཉམ་དུ་
སྤྱད། །རང་ཡུལ་སྐྱེད་ཚལ་འཛུགས་པར་བརྩོན། །ཞེས་སྨྲས་པར་ཝ་མོ་ན་རེ།
ནགས་ཚལ་ལུང་ངན་འདི་ལ་ནི། །ཝ་མོའི་ཞེན་པ་གཏིང་ནས་ལོག །
འཇིག་རྟེན་གྱ་གྱུ་ཚ་བོ་འདིར། །གཞོན་མའི་སེམས་པ་ཆགས་རྟེན་མེད། །ལན་
གཅིག་ཐོབ་པའི་ལུས་པོ་འདི། །མི་རྟག་མི་ཚེ་འཁུམས་ཙམ་རེད། །སྐྱིད་པོ་བྱུང་ན་
ཁེ་བཟང་དང་། །དོན་མེད་ངལ་བ་བྱེད་འདོད་མེད། །ཟེར་བར་སྤྱང་ཀིས་ངོ་གདོང་
ནག་པོ་ཞིག་བསྟན་པ་དང་མིག་ལོག་གིས་ལྟ་བཞིན་པར། །
ང་ལ་སྐྱིད་པོ་དགོས་ཡོད་ཟེར། །ངལ་བ་བྱེད་འདོད་མེད་དོ་ཟེར། །ཝ་མོའི་
སྐད་ཆ་ངོ་རེ་ཚ། །གདོང་ལ་པགས་པ་ཨེ་འདུག་ལྟོས། །ཞེས་བཤད་པ་ལ་ཝ་མོས་
སླར་ཡང་བརྗོད་དོན།
སྐྱིད་པོ་རང་གིས་མ་བྱས་ན། །སྡུག་པོ་མི་ཡིས་གཏོང་བ་ཡིན། །ཝ་མོས་
གཟབ་མཆོར་སྤྲས་པ་ལ། །ལས་དཔོན་ངན་པའི་མཇུག་འདེད་ཕྱུང་། །ཟེར་བ་
སོགས་སྨྲས་པར་རི་བོང་ན་རེ། །
དེ་རིང་ནགས་ཚལ་སྟུག་པོའི་ནང་། །ཝ་མོར་ཉིན་མོའི་རྨི་ལམ་རྨིས། །ཕྱི་
ཡི་སྤུ་གྲ་མེ་ལྟར་དམར། །ནང་གི་ཁྲག་རྒྱུན་ཆུ་ལྟར་གྲང་། །དཀའ་ལས་མེད་པའི་
ཉྩ 247 ཉྩ



ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
སྐྱིད་པོ་དེ། །ལེ་ལོ་ཅན་གྱི་སྟོང་བསམ་རེད། །ཡིད་ལ་སྣང་བ་གང་ཤར་རེད། །ན་
བར་མི་འགྲོའི་འཆལ་གཏམ་རེད། །ཅེས་བརྗོད་པར་སྤྱང་ཀིས་ཀྱང་འཛུམ་དམུལ་
ལེ་བར་རི་བོང་གིས་བརྗོད་པ་དེ་བདེན་པ་རེད་ཅེས་བསྔགས་བརྗོད་བྱས་ཏེ་ཡང་
སྨྲས་པ།
རི་བོང་བློ་ལྡན་ཤེས་རབ་ཞེས། །དེ་ནི་མིང་དོན་དངོས་སུ་མཚུངས། །གསུང་
སྐད་པི་ཝང་འདྲ་བ་ལ། །གོ་དོན་ནོར་བུའི་བང་མཛོད་རེད། །ཅེས་བཤད་མཐར་
ཝ་མོར་སྡང་མིག་ལྟ་བཞིན་པར་ངར་ངར་གྱིས་བརྗོད་པ། །
ཝ་མོ་ངོ་ཚ་ཁྲེལ་མེད་ཁྱོད། །ཕེབས་དང་ཞུ་དུས་མ་ཕྱིན་ན། །ཨ་ཕོའི་མཆེ་
སྡེར་ངོམ་པའི་དུས། །བློ་འགྱོད་མ་བྱེད་ཚེ་ཟད་མ། །ཞེས་ཁྲོ་ཞིང་གཏུམ་པའི་རྣམ་
འགྱུར་བསྟན་པ་ལ་ཡང་རི་བོང་ན་རེ། །
ནགས་ཚལ་ནང་གི་མིང་སྲིང་ལ། །སྡིག་གཏམ་གཏོང་བའི་དགོས་པ་མེད། །
བདེན་ཡོད་སྲན་ཕུང་གནས་པ་ལ། །དབྱུག་པའི་ཁ་གནོན་མ་བྱེད་ཅིག །གཞུང་
སེམས་དྲང་བའི་མི་དཀར་དེ། །སྙན་འཇེབས་ཚིག་གི་རྟ་ཕོར་བསྐྱོན། །ཚིག་
དོན་གསལ་བའི་རྟ་རྒྱུགས་དག །བློ་ལྡན་སྐྱེ་བོའི་ཡིད་ལ་ཐོངས། །ཞེས་བཤད་
རྗེས་ཝ་མོར་ཁ་ཕྱོགས་ནས་འདི་སྐད་ཅེས་སྨྲས་སོ། །
སྦྲང་བུ་འདྲེད་བདར་ཤོར་བའི་དབུ་སྐྲའི་འོག །ཀླད་པ་མེད་ན་མར་ཁོག་
སྟོང་བ་འདྲ། །འཇོང་འཇོང་ཝ་མོའི་མགོ་དེ་བདེ་ནའང་། །ལེགས་ཉེས་ཤན་འབྱེད་
མེད་པ་ཡ་རེ་ང་། །ཟབ་ཟོབ་བགྲེས་པོའི་སྨྲ་ར་སྒམ་པོའི་ཉམས། །དམར་འབྱར་བུ་
ལ་ཁ་སྤུ་ལྟས་ངན་ཡིན། །མཛེས་མཛེས་ཝ་མོ་ཁ་བཟོ་ལེགས་ནའང་། །གླེང་མོལ་
རྟག་པའི་དྲི་མ་དེ་ནས་ཁ། །ཁྲ་རིལ་མིག་དེ་གཞོན་ནུའི་རྒྱན་དུ་གྱུར། །ཡིག་རྩིས་
མེད་ན་ལོང་བ་ཞར་མཆོང་རེད། །ཝ་མོའི་མིག་དེ་ཧུར་ཧུར་བྱེད་ནའང་། །ལྕགས་
* 248 རྒྱུ



འབྲིང་སྟག་ཐང་། རྒྱུན
རྙིའི་ནང་དུ་རང་དགར་འཛུལ་ལ་ལྟོས། །ཕྱི་ལ་མཛེས་པའི་གཟབ་མཆོར་
ཀླུབས་བྱས་ཀྱང་། །ནང་ལ་དགོས་པའི་ཡོན་ཏན་མེད་པས་སྐྱོ། །ཝ་མོའི་སྤུ་གྲ་
མིག་ལ་མཚར་ནའང་། །ཤ་རུས་དག་ནི་རྔོན་པས་དབང་མེད་བསྐྱུར། །རྐུབ་
ཟུར་གཡུག་གཡུག་གཞོན་པའི་ཀྲོག་ཀྲོག་རེད། །རྒྱུ་དག་མེད་ན་མཛེས་མའི་
མིག་ལོག་རྒྱུ། །ཝ་མོའི་མཇུག་མ་རང་ངོམ་གཞན་ངོམ་རེད། །ཕོ་གསར་མགོ་ལ་
དཔའ་རྟགས་ཕུལ་ཕྲུལ་རེད། །སྨན་རྩྭ་ཁ་བོ་ཡིན་རུང་ནད་ལ་ཕན། །དྲང་གཏམ་
རྣ་བར་སུན་ཡང་དོན་ལ་ཕན། །ང་ཡིས་བརྗོད་པ་སྙིང་གཏམ་ལྷད་མེད་ཡིན། །
ཝ་མོ་མཆོར་སྒེག་ཅན་གྱིས་ཨེ་གསན་ནམ། །ཞེས་སྨྲས་པ་ན་ཝ་མོའི་བསམ་པར།
རི་བོང་གིས་བཤད་པ་དེ་མ་གཞི་རྣ་ཅོག་ཚ་དགོས་པ་དང་སྙིང་རླུང་ལང་དགོས་
པ་ཞིག་འདུག་ཀྱང་མ་རེད་མ་འགབ་ཅེས་བརྗོད་མི་ཤེས་པ་ཞིག་གདའ་སྙམ་ནས་
ཁ་མ་གྲགས་པར་བསྡད་པའི་སྐབས་དེར་སྤྱང་ཀིས་ཝ་མོ་ལ་བརྗོད་པ།
གནའ་མི་བོད་ཀྱི་གཏམ་དཔེ་ལ། །འདི་སྐད་ཟེར་བ་ང་ཡིས་ཐོས། །ཞབས་
བྲོ་མཉམ་དུ་བརྒྱབ་གྱུར་ནས། །སྐེད་གཟེར་ལོགས་སུ་མ་བྱེད་ཟེར། །ཞེས་བཤད་
པ་དེར་ཝ་མོས་མིག་ལོག་དང་སྦྲགས་ཏེ་སུག་ལག་གཡས་པའི་སྡེར་མོ་མཉམ་དུ་
རུབ་ནས་སྨྲས་པ། །
ཁྱོད་ཀྱི་སོ་ཆག་ཁ་རལ་དེ། །སྟར་ཁ་བཞིན་དུ་ཚུམས་ནས་སྡོད། །ཇུས་
གཏོགས་མེད་པའི་ཁ་བདེ་དེར། །ཐལ་བ་སྤར་གང་བཤོ་དགོས་བསམ། །ཞེས་སྨྲས་
པར། སྤྱང་ཀིས། ཁྱོད་རང་ཕོ་རོག་དཀར་པོ་རེད། །ཀུན་དང་མི་མཐུན་ལྟས་ངན་
རེད། །ཅེས་བཤད་པ་དང་། ཝ་མོ་འཚིག་པ་ཆེས་ཆེར་ཟོས་ཏེ་ན་རེ། རང་དོན་
འགྲིགས་ན་ཆ་ལུགས་ངན་ཡང་ངན། །ཞིམ་པོ་བྱུང་ན་སྦོས་ནས་ཤི་ཡང་ཤི །ཞེས་
ཁོ་གཉིས་བར་ལ་ལབ་གླེང་ཕྲན་ཙམ་བྱུང་སྐབས་རི་བོང་ན་རེ། །
༄༅ 249 རྒྱུ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཕན་ཚུན་བློ་ཁ་མ་བསྒྲིལ་ན། །དོན་དང་བྱ་བ་ག་ནས་འགྲུབ། །སྐུད་པས་ལྷས་
མ་མ་ལྷད་ན། །འཆི་མེད་དགུ་བསྒྲིལ་ག་ནས་ཡོང་། །ཝ་སྤྱང་གཉིས་པོ་མི་མཐུན་
པར། །ཁ་རྩོད་བསྐྱོན་ནས་ཅི་ལ་ཕན། །དེ་ལས་སྙན་དབང་ཚུར་ལ་གསོན། །གནས་
ལུགས་འདི་འདྲ་ཞུ་རྒྱུ་གདའ། །ཞེས་བཤད་རྗེས་སུག་ལག་གཡས་པས་སྨྲ་ར་ལ་
བྱིལ་བྱིལ་བྱེད་བཞིན་དུ་བརྗོད་པར།
རྩམ་ཁུག་སྟོང་པ་ཡིན་གྱུར་ན། །མར་སྤགས་བཟའ་རྒྱུ་ཕར་ལ་ཞོག །སྤྱི་
ཡུལ་དབུལ་ཞིང་ཕོངས་པས་ན། །སྒེར་ཟས་ཞིམ་པོ་ག་ནས་ཡོང་། །ཕར་ལ་ས་བོན་
མ་བཏབ་པར། །ཚུར་ལ་འབྲས་བུ་མི་འབྱུང་ཞིང་། །དཀའ་ལས་རང་གིས་མ་སྤྱད་
ན། །སྐྱིད་པོ་རྒྱག་པ་ག་ནས་ཡོང་། །ཕ་ཡུལ་ནགས་ཚལ་སྟུག་པོ་ལ། །དྲག་ཆར་རླུང་
གི་གེགས་སྐྱོན་བྱུང་། །ཉམས་གསོ་གད་བདར་མ་བྱས་ན། །ཡུལ་ལྗོངས་མཛེས་པོ་
ག་ནས་ཡོང་། །འདིར་གནས་རི་དྭགས་ཁྱུ་ཚོགས་ལ། །ཆགས་ས་རྟེན་ས་མེད་གྱུར་
ན། །ཝ་མོ་གཅིག་པུར་སྐྱིད་པ་ཞིག །ཨེ་ཡོང་དགོངས་པ་ལེགས་པར་བཞེས། །ད་
དུང་གསོན་དང་མཁྱེན་ལྡན་མ། །གནའ་མིའི་གཏམ་ལ་འདི་འདྲ་འདུག །སྐྱིད་ན་
རང་ཡུལ་སྐྱིད་པ་ཡིན། །བྱམས་ན་ཕ་མ་བྱམས་པ་ཡིན། །ད་གིན་ཁྱེད་ཀྱིས་གསུང་
ཚུལ་ལ། །རང་ཡུལ་སྤངས་ཀྱང་ཆོག་གོ་ཟེར། །ཁ་ནས་ལབ་རྒྱུ་ལས་སླ་ཡང་། །ལག་
ཏུ་འཁྱོལ་བ་དཀའ་མོ་ཡིན། །དེ་བས་རང་ཡུལ་སླར་གསོའི་ཕྱིར། །ཐུན་མོང་ཕན་
བདེའི་བྱ་གཞག་ལ། །ནགས་གནས་སྲོག་ཆགས་མཉམ་མཐུན་གྱིས། །བྱ་བར་
བརྩོན་པ་མི་ལེགས་སམ། །ཞེས་སྨྲས་པ་ན། ཝ་མོ་ནི་ངོ་ཚ་ཁ་སྐྱེངས་ཀྱིས་མགོ་བོ་
དུད་དེ་ལུས། ཡུད་ཙམ་སོང་རྗེས་བརྗོད་པར།
ཁྱེད་ཀྱིས་གསུངས་པའི་བཀའ་མོལ་དག །ང་ཡི་བློ་ལ་ཡོངས་སུ་བབས། །
མགྱོགས་པོར་ཕེབས་སོ་གྲོགས་པོའི་མཆོག །ལས་ལ་བརྩོན་ཏོ་གྲོགས་པོའི་
ཉྩ 2509



འབྲོང་སྟག་ཐང༌།
མཆོག །ཅེས་བཤད་ནས་འགྲོ་བར་ཆས་པ་དང་། རི་བོང་དང་སྤྱང་ཀི་གཉིས་ཀྱང་
མཉམ་དུ་ལམ་ལ་ཞུགས་སོ། །ཁོང་གསུམ་པོ་སྤྲེའུ་དཔལ་ལྡན་དང་གླང་ཆེན་ཀུན་
དགའ་ཡོད་སར་སླེབས་སྐབས་སྤྲེའུས་ལག་ཏུ་ལྗོན་ཤིང་གི་ཡལ་ག་སྦོམ་པོ་ཞིག་
ཁྱེར་ནས་ཆུ་ཡུར་བཤང་མུས་སུ་གནས་ཤིང་། གླང་ཆེན་གྱིས་འཁྱིལ་ཆུ་རྣམས་
ཧུབ་རེ་རེ་བཞིན་གཙང་ཆུར་དབོར་བཞིན་འདུག་པ་རི་བོང་དང་ཝ་མོས་
མཐོང་བས་མགྱོགས་ནས་མྱུར་དུ་ཆུ་བཤང་རྒྱག་པའི་ལས་ལ་ཞུགས། སྤྱང་ཀི་ནི་
སྔར་བཞིན་བཀོད་པ་བཤད་མུར་གནས་སོ། །
ལེའུ་བཞི་པ། སྤྱང་ཀི་ཁ་བོ་ཆེའི་སྒྱུ་གར།
གླང་པོ་ཆེ་སོགས་ཀྱིས་འདམ་ཆུ་རྣམས་ཐབས་བརྒྱ་ཇུས་སྟོང་གི་ངང་
ནས་ཕྱི་རོལ་ཏུ་འདྲེན་གང་ཐུབ་བྱས་པ་དང་ཉི་འོད་འཕྲོས་པའི་དབང་གིས་
ནགས་ཚལ་དུ་རླན་གཤེར་ཇེ་ཆུང་དང་ཁམས་ཇེ་གཙང་དུ་སོང་ཞིང་། སྐབས་
དེར། སྤྲེའུའི་བསམ་པར་རང་ཡུལ་གྱི་ཆུ་སྙིགས་རྣམས་བཤང་ཐུབ་པའི་དབང་
གིས་སྤང་གཤོང་རྣམས་ཕྲན་བུ་མངོན་ཐུབ་པ་བྱུང་རུང་ད་དུང་ཤིང་རོ་དང་ཡལ་
འདབ་ཛར་ཛོར་འདི་རྣམས་གཙང་ཕྱགས་ཤིག་མ་བྱས་ན་མི་འགྲིག་སྙམ་ནས་
གྲོགས་པོ་རྣམས་ལ་སྨྲས་པ།
ཚུར་ལ་གསོན་དང་སྙིང་ཐུབ་གྲོགས་པོའི་ཚོགས། །སྤྲེའུའི་ཕྱོགས་ལ་སྙན་
གྱི་དབང་བོས་གསོན། །ནགས་ཀླུང་ཆུ་ཡིས་འཇིགས་པའི་སྡུག་བསྔལ་ནས། །ཐར་
བའི་དུས་དེ་ཤར་འདུག་དགའ་བ་ལ། །འོན་ཀྱང་ཡལ་འདབ་ཟང་ཟིང་གནས་པ་
འདི། །སྐྱོ་སྣང་རབ་ཏུ་སྐྱེ་བའི་གནས་སུ་མཆིས། །ང་ཚོས་འབད་འབུངས་ཆེན་
ཉྩ 257 9



_ཀྲུང་གོའི་བོད་ཀྱི་དེང་རབས་རྗེས་རིག་གཅེས་བཏུས།
པོས་འདི་དག་རྣམས། །གད་ཕྱགས་བྱས་ན་གང་ལེགས་མི་ཡོང་ངམ། །ཞེས་བརྗོད་
པར་གླང་པོ་ཆེ་ནི་མགོ་འཇོག་དང་རྣ་འཐབ་བྱེད། རི་བོང་དང་ཝ་མོ་གཉིས་ནི་ཆུ་
ནང་དུ་ལྷུངས་པའི་ཙི་ཙི་དང་མཚུངས་ཀྱང་དགའ་སྤྲོའི་རྣམ་འགྱུར་སྟོན། སྤྱང་
ཀིས་ཁ་ཆེན་པོ་དེ་གདངས་ནས་བརྗོད་པ།
སྤྲེའུའི་གཏམ་དེ་བདེན་པ་རེད། །ངས་ཀྱང་དེ་ལྟར་བསམ་བཞིན་ཡོད། །ལུས་
སྲོག་འབྲལ་དགོས་བྱུང་ན་ཡང་། །ཕ་ཡུལ་གཙང་མ་ལོས་ཀྱང་བཟོ། །ཤིང་རོ་
ས་ལ་འཛུལ་བ་ཡང་། །ས་དོང་བྲུས་ནས་ཡར་ལ་འདོན། །འདབ་མ་གནམ་ལ་
ཐོར་བ་ཡང་། །སྤར་མོ་བརྒྱབ་ནས་མར་ལ་འབེབས། །གང་ལྟར་ཤིང་རོ་རྒྱ་ཁབ་
ཙམ། །བཞག་འདུག་ཟེར་ན་ཕོ་རྒོད་མིན། །འདབ་མ་སེན་མོའི་ཆེ་ཆུང་ཙམ། །ལུས་
འདུག་ཟེར་ན་མོ་གཞོན་མིན། །ཞེས་པ་སོགས་ཀྱི་འུར་གཏམ་མང་དུ་བརྗོད།
སྤྲེའུས་ད་ནི་ཉིན་ཕྱེད་ཡོལ་ཙམ་ཟིན་འདུག་པས་འདིར་བཞུགས་མིང་སྲིང་ཕུ་
ནུ་ལྷན་རྒྱས་ཀྱིས་དུས་ཚོད་དམ་འཛིན་ངང་ནས་གད་བདར་མཛོད་ཅིག་ཅེས་
བཤད་མཐར་རང་གི་བང་རྩལ་ལ་བརྟེན་ནས་ས་སྟེང་དུ་ཧྲུག་ཆག་ཏུ་སོང་བའི་
ཡལ་ག་རྣམས་སྒྲུག་པར་བརྩོན་ནོ། །གླང་པོ་ཆེས་རང་གི་སྣ་བོ་ཆེ་ཞགས་པ་འདྲ་
བ་དེས་སྡོང་རྒན་ཆག་རོ་ཆེ་རིགས་རྣམས་ལ་འགུགས་བརྒྱབ་སྟེ་ཐག་རིང་གཙང་
བོའི་ཁར་ཧུར་ཐག་གིས་སྐྱེལ་བཞིན་ལས་སྤྱོད་ཧ་ཅང་ཆེ་བར་འདུག རི་བོང་
ལུས་སྟོབས་ཞན་རུང་གླང་པོ་ཆེས་ཧྲག་སྒྲུག་བརྒྱབ་པའི་ཤུལ་དུ་ཡལ་འདབ་ཆུང་
བ་རྣམས་རེ་རེ་བཞིན་སྒྲུག་ནས་དབོར་འདྲེན་གང་ཐུབ་བྱེད། ཝ་མོས་རང་གི་
མཆུ་ཏོ་དང་སུག་ལག་གང་བྱུང་གིས་ཤིང་རོ་ཆེ་བ་རྣམས་གཞོགས་གཅིག་ཏུ་རུབ་
པར་མ་ཟད། ཆུང་གྲས་རྣམས་མཇུག་མས་བསྡུས། ལུས་ལ་རྔུལ་ཆུ་ཐིགས་པ་ཁྲུམ་
ཁུམ་བྱེད་ཀྱང་གདོང་ལ་སྣུམ་ཞག་དང་སྤྲོ་སྣང་གིས་ཁེངས། སྤྱང་ཀིས་སྤོ་དགྱེ་
༄༅ 252 རྒྱུ



འབྲོང་སྟག་ཐང་། རྒྱུན
དགྱེ་ངང་སྤྲོ་འཆམ་བྱེད་མུར་བརྗོད་པ། །
གླང་ཆེན་ཁྱོད་ནི་དེ་འདྲའི་ལྐུགས་ལོས་ལ། །སྣ་ཞགས་བརྒྱབ་སྟེ་སྐྱེལ་
འདྲེན་ག་ནས་ཡོང་། །བ་སོའི་སྒྲུང་ལ་ཤིང་ཧྲུག་ཁྲེས་པོ་རྒྱོབས། །ཕར་སྐྱེལ་ཚུར་
སྐྱེལ་ལས་ཕྱོད་ཆེ་བ་ཡིན། །ཞེས་བཤད་པར་གླང་པོ་ཆེས་མ་གོ་མ་ཐོས་ཀྱི་ཚུལ་དུ་
སྔར་མུས་བཞིན་རང་གི་ལས་བསྒྲུབས། རི་བོང་གིས་གླང་པོ་ཆེའི་རྗེས་སྙེག་བཞིན་
པར་རྒྱབ་ཕྱོགས་སུ་ཁ་གཏད་དེ་སྤྱང་ཀིར་ཟུར་ཟའི་སྒོ་ནས་སྨྲས་པ།
བཤད་དགོས་བྱུང་ན་འུད་ཤོབ་ཚ་བོ་དེ། །བྱེད་དུ་བཅུག་ན་ལག་འཁུམས་
ཡིན་ཡང་ཆོག །ཅེས་བཤད་པར་སྤྱང་ཀིས་ཁ་གཉེར་ཞིང་སྡིག་སྡིག་གཏོང་བའི་
རྣམ་འགྱུར་བསྟན་བྱུང་བས་རི་བོང་ནི་གླང་པོ་ཆེའི་རྗེས་སུ་ཤལ་ལེ་བར་སོང་།
སྤྱང་ཀིས་རི་བོང་གི་རྒྱབ་ངོས་ནས་སྐད་ཆེན་པོས་ན་རེ། །
ཁོ་རེ་གླང་པོའི་རྐུབ་གཡོག་ཁྱོད། །ཞུམ་བུའི་མཇུག་གི་ལྷན་དུལ་འདྲ། །ལས་
ཐང་མེད་པ་ཡ་རེ་ང་། །འཇོན་ཐང་ཞན་པ་ཡིད་རེ་སྐྱོ། །ཞེས་བཤད་པ་ཝ་མོས་
ཐོས་པས་མཆུ་ཡིས་ཤིང་རོ་རྣམས་རུབ་རྗེས་མཇུག་མ་གྱེན་དུ་བཏེགས། ངོ་གདོང་
སྤྱང་ཀིར་གཏད་ནས་བསྒོས་པ། །
སྤྱང་ཀི་ཁ་དལ་ལྕེ་དལ་ལ། །ཤིང་དུལ་སྤར་གང་འཕངས་ན་བསམ། །
བདག་པོ་མི་ཐུབ་ཁ་ཕོ་ཆེ། །ཁབ་དང་སྐུད་པས་བཙེམས་ན་བསམ། །ཞེས་བརྗོད་
པར་སྤྱང་ཀིས་མཆེ་བ་གཙིགས་ཤིང་མིག་ཕུར་ཚུགས་སུ་བལྟས་ནས་ན་རེ།
གཡོ་དང་ཁྲམ་པའི་བདག་པོ་ཁྱོད། །གདོང་ལ་པགས་པ་ཨེ་འདུག་ལྟོས། །
ཐོག་མ་ང་ཡིས་མ་བསྐུལ་ན། །ཁྱོད་ནི་འདི་གར་སླེབས་སམ་ཅི། །ད་ཆ་ང་ཡིས་མ་
བསྐུལ་ན། །ལས་ལ་སྒྱིད་ལུག་ཁོ་ན་བྱེད། །རེད་དམ་མ་རེད་བསམ་བློ་ཐོངས། །ཡིན་
ནམ་མ་ཡིན་དྲང་བོར་ཤོད། །ཅེས་སྨྲས་པར་ཝ་མོ་ནི་འཚིག་པས་ལུས་པོ་ཡོངས་
ཆུ 255 རྒྱུ



ཀྲུང་གོའི་བོད་ཀྱི་དེང་རབས་ཚོཔ་ཏིག་གཅེས་བཏུས།
རྫོགས་སིག་སིག་འདར་ནས་རང་གདོང་སྤྱང་ཀིའི་ངོ་རིས་མི་མཐོང་བར། གཞན་
ལ་བསྟོད་བཤད་སྨད་བཤད་བཞག་ན་དགའ་ཟེར་བ་ལས་ལན་གཞན་འདེབས་
མ་ཐུབ་པར་ལུས། སྤྱང་ཀི་ཁོ་ནི་སྙིང་ཚིམ་པོ་ཞིག་བྱུང་ནས་ད་དུང་ཡང་ཝ་མོའི་
སྐྱོན་མཚང་མུ་མཐུད་འབྲུ་དགོས་བསམས་ཏེ་བཤད་པ། །
མོ་རེ་ཝ་མོ་གཡོ་སྒྱུ་མཁན། །འོན་པ་མིན་ན་ཚུར་ལ་ཉོན། །ཨ་འཐས་
སྤྱང་ཀིའི་གཏམ་འདི་ཉོན། །ཉན་པས་མ་ཚད་སེམས་ལ་ཞོག །ཉི་མ་སྤྲིན་གྱིས་
བསྒྲིབས་པའི་དུས། །ཉི་མར་དམའ་འབེབས་ཁྱོད་ཀྱིས་བྱས། །ད་ཆ་ཉི་འོད་ལུས་
ལ་གྱོན། །ངོ་ཚ་མེད་པ་ཅི་ཞིག་རེད། །ལུང་བ་ཆར་ཆུས་འཇིགས་པའི་དུས། །རང་
ཡུལ་སྤོང་དགོས་ཁྱོད་ཀྱིས་ཟེར། །ད་ཆ་སྤང་གཤོངས་བདེ་མོ་ལ། །ཁྱོད་ཀྱིས་རྐང་
པ་བཅགས་ནས་ཅི། །སྐྱིད་པོ་རང་གིས་མ་བྱས་ན། །སྡུག་པོ་མི་ཡིས་གཏོང་ངོ༌
ཟེར། །ད་ཆ་འདམ་རྫབ་ལུས་ལ་གྱོན། །གཡོ་སྒྱུའི་གར་དེ་འཁྲབ་ནས་ཅི། །ཞེས་
བརྗོད་པར་ཝ་མོས་བསམ་དོན། ཀི་ལ་ཀི་ལན་མེད་ན་འོན་པའི་རྟགས། གཏམ་
ལ་གཏམ་ལན་མེད་ན་ལྐུགས་པ་ཡིན་ཟེར་བ་ལྟར་ད་ནི་ལན་ཞིག་མ་བཏབ་ན་
ཁོ་པས་ཞྭ་དཔེ་ལྷམ་འགེབས་དང་ཉ་ཉུང་མཉམ་བསྲེས་ཁོ་ན་བྱས་ཏེ་བདེན་རྫུན་
ཡང་དབྱེ་བ་མི་ཆོད་པ་ཞིག་ཆགས་ཉེན་འདུག་སྙམ་ནས་བདེན་ཡོད་གཞུང་དྲང་
གི་སྤོབས་པ་དང་བཅས་ཏེ་ན་རེ།
སྐྱེ་བོ་ལ་ལ་དབང་བོ་ཚང་ན་ཡང་། །རང་སྐྱོན་མཐོང་བའི་མེ་ལོང་མེད་
པ་སྐྱོ། །སྤྱང་ཀིའི་མིག་དེ་ཕུར་ཚུགས་བལྟས་ན་ཡང་། །རང་གདོང་ངན་པ་མཐོང་
བའི་གོ་སྐབས་བྲལ། །སྐྱེ་བོ་ལ་ལ་གཞན་སྐྱོན་ཁོ་ན་འཚོལ། །མཐེ་བོང་ཙམ་ཡང་
བོང་བུའི་མགོ་ཙམ་མངོན། །གཡོ་སྒྱུས་ར་ལུག་བཤའ་བའི་སྤྱང་ཀི་ཡིས། །ད་དུང་
རྫི་བོར་འཕྱ་བ་མ་རབས་རྟགས། །སྐྱེ་བོ་ལ་ལ་གསུང་གི་དབྱར་མཚོ་འདྲ། །གང་ལ་
ཙྩ 264



འབྲིང་སྡུག་ཐང་། རྒྱུན་
གང་དགོས་འབབ་ཆུ་ལྷུང་ལྷུང་རེད། །སྤྱང་ཀིའི་ལྕེ་དེ་གློག་དམར་འཁྱུག་འཁྱུག་
རེད། །ལབ་ལོབ་མང་བ་འབྲུག་སྒྲ་ལྡིར་ལྡིར་རེད། །སྐྱེ་བོ་ལ་ལར་ལག་ཤེས་ལྡན་
ནའང་། །དགོས་གལ་ཆེ་དུས་ལག་མགོ་ཁ་ལ་འཇུག །སྤྱང་ཀི་སྡེར་རྩལ་ཆེ་ཡང་
རྐུན་ཇག་ལས། །ཕན་བདེའི་བྱ་བ་ཉིན་མོའི་སྐར་དང་མཚུངས། །སྐྱེ་བོ་ལ་ལར་
ཤེས་བྱས་ཕྱུག་ན་ཡང་། །དོ་གལ་ཆེ་དུས་གླེན་རྟགས་གང་ལས་དོད། །སྤྱང་གྲུང་
དོད་པའི་སྤྱང་ཀིའི་ཀ་ལི་དེ། །འུར་རྡོའི་འབེན་དུ་ཡང་ནས་ཡང་དུ་འཛུགས། །སྐྱེ་
བོ་ལ་ལ་གཞུང་ལུགས་མཁས་ན་ཡང་། །ལག་ལེན་མེད་དུས་ཤེས་རྨོངས་དགོད་
རེ་བྲོ། །སྤྱང་ཀིའི་མཆེ་བ་ལུག་ལ་རྣོ་ན་ཡང་། །སྔོ་རྩྭ་མི་ཆོད་ལུ་གུ་གད་མོ་འཆོར། །
རང་འདོད་ཆེ་བའི་སྐྱེ་བོའི་ཀུན་སློང་གིས། །སྤྱི་ཕན་དོན་ལ་འབུངས་པ་དཀའ་བ་
ཡིན། །དམར་དད་ཆེ་བའི་སྤྱང་ཀིའི་ཁ་ཟུར་ནས། །ཁྲག་གི་ཐིགས་པ་རེ་བ་སྟོང་
ཟད་རེད། །ཅེས་བརྗོད་པས་སྤྱང་ཀི་ནི་ཁོང་ཁྲོའི་མེ་འབར་ཞིང་། ཝ་མོ་ལ་སྡང་
མིག་ལྟ་བཞིན་མིག་རྩ་ཡང་དམར་པོར་གྱུར། ཁ་ནས་འགྲམ་ཆུ་འཛར། རྒྱུ་མ་དང་
ལྟོ་ལོང་བ་གཡས་གཡོན་དབུགས་ལྷེམ་ལྷེམ་བྱེད་མུར་བརྗོད་དོན།
གནའ་སྔ་མོ་མི་ཡི་ངག་རྒྱུན་ལ། །མི་ནག་ནག་བཟོ་མཁན་ནག་མོ་ཟེར།།
དུས་དེ་རིང་ཝ་མོ་གཡོ་ཅན་མས། །ང་སྤྱང་ཀིར་ཞྭ་ནག་གཡོག་རྩིས་བྱེད། །ངོ་ཚ་
རྒྱུ་ཨེ་འདུག་སྨད་འཚོང་མ། །ཞེ་ཁྲེལ་རྒྱུ་ཨེ་འདུག་ཡུགས་ས་མ། །ཁ་ཚེག་ཚེག་
པགས་པའི་འཐེན་ཕྱོགས་ལས། །གཏིང་ནག་པོ་སོལ་བའི་ཕུང་པོ་འདྲ། །དུས་དེ་
རིང་ཉི་མའི་ནང་ཚུན་ལ། །ང་སྤྱང་ཀི་བཟོད་ཐབས་ཡེ་ནས་བྲལ། །ཁྱོད་ལ་མོའི་
ཁ་དེ་རྒྱབ་ལ་སྐྱེལ། །ཕྱི་པགས་པའི་གོས་དེ་ཚལ་བུར་གཏོང་། །ཞེས་བཤད་མཐར་
མཆེ་བ་གཙིགས་པ་དང་སྡེར་མོ་བགྲད་ནས་ཝ་མོའི་ཕྱོགས་སུ་མཆོངས་པས་ཝ་
མོ་ལ་སྔོན་ནས་སྟ་གོན་ཡོད་རྐྱེན་བྲོས་ཟིན་ཞིང་། ཡུད་ཙམ་ལ་གར་སོང་རིག་
༄༅ 255 རྒྱུ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
རྒྱུ་མེད། སྤྱང་ཀི་བྱ་ཐབས་བྲལ་ནས་ལུས་པའི་སྐབས་དེར་མདུན་ངོས་ལྕང་སྡོང་
ཆེན་པོ་ཞིག་གི་རྒྱབ་ནས་ཝ་མོས་སྐད་འདི་ལྟར་བརྒྱབ།
ངར་ངར་མ་བྱེད་སྤྱང་ཀི་སྣ་ཐུང་མ། །གནའ་བོའི་མི་ལ་ཁ་རྒྱན་འདི་འདྲ་
འདུག །དྲང་པོ་བཤད་ན་སྐྱེ་བོ་མི་དགའ་ཟེར། །དབྱུག་པ་ཁྱེར་ན་ཁྱི་རྒན་མི་
དགའ་ཟེར། །དེ་རིང་ཨ་ཕོས་འཁྲབ་པའི་སྒྱུ་གར་དེ། །གནའ་མིའི་གཏམ་དང་
གཅིག་མཚུངས་མ་ལགས་སམ། །བཟང་བཟང་བཤད་པའི་སྙིང་གཏམ་ལྷུག་པོ་
དེ། །བསམ་ཤེས་མེད་པའི་སྤྱང་ཀིའི་དགྲ་རུ་གྱུར། །ཞེས་བཤད་པ་ན་སྤྱང་ཀིས་ཝ་
མོ་ལ་ཁ་གཏད་ནས་སྨྲས་པ། །
ལྕེ་འཐབ་འཐབ་དར་ལྕོག་གཡབ་གཡུག་ལས། །དོན་དམ་པར་ལྟུང་
གསེབ་གབ་ནས་སྡོད། །ཕོ་རྒོད་པོ་ཡིན་ན་ཚུར་ལ་ཤོག །རྡོ་མང་བའི་ཆུ་ཁར་
ཀྲབ་ཙམ་བྱེད། །ཅེས་བཤད་པར་ཝ་མོས་གཞི་འཇམ་པོའི་ངང་བཤད་དོན།
ལྕེ་འཐབ་དར་ལྕོག་གཡབ་འདྲ་འདི། །གདུང་སེམས་ཟབ་མོས་བསྐུལ་
པ་ཡིན། །ལྕང་མའི་གསེབ་ནས་བརྗོད་པ་འདི། །བསམ་བློ་ཁུག་རྒྱུར་ཕན་ན་
བསམ། །ཁྱོད་ལ་ཀྲབ་འདོད་འདུག་གྱུར་ན། །རྡོ་ཆུ་མང་སར་འགྲོ་དགོས་མེད། །
སྐྱེ་བོ་རྒོད་དང་མ་རྒོད་དེ། །རང་ཡུལ་ཉམས་གསོའི་ནང་ནས་ཤེས། །ད་དུང་ཉོན་
དང་སྤྱང་ཀི་ཁྱོད། །ང་ལ་ལབ་རྒྱུ་འདི་འདྲ་ཡོད། །གོ་ན་རྣ་བའི་བུ་རམ་གྱིས། །མ་
གོ་རྣ་རྒྱབ་ལྷགས་པར་རྩིས། །གཞན་གྱི་སྐྲ་གསེང་སྲོ་མ་གནས་པ་ལས། །རང་གི་
དཔྲལ་པའི་གཡག་ཕྲུག་མི་རིག་པ། །མཐོང་ཐོས་དམན་པའི་སྐྱེ་བོའི་ཀུན་སྤྱོད་
ལས། །ཤེས་རབ་ཅན་གྱི་ཡོན་ཏན་ཅི་ལ་ཡིན། །རང་སྐྱོན་ཐུག་ཁྲུ་གང་དེ་ས་ལ་
སྦས། །མི་སྐྱོན་གཟར་བུ་གང་དེ་འཕྱར་བྱེད་པ། །ཐ་ཤལ་མི་ཡི་སྤྱོད་ལམ་ངན་པ་
ལས། །ཕོ་རབ་རྣམས་ཀྱི་ཡོན་ཏན་ཅི་ལ་ཡིན། །རྩོམ་པ་བཤོ་ན་ཆུ་འཐག་གཉེར་
༄༅ 255 g



འབྲོང་སྟག་ཐང་། ཨུ་
པ་དང་། །ཐལ་བ་བཤོ་ན་གད་པའི་ཆ་ལུགས་དེ། །མགོ་གཉིས་ཌ་རུ་མགོ་ཡི་ལས་
ལུགས་ལས། །མཁྱེན་པའི་བདག་པོའི་ཡོན་ཏན་ཅི་ལ་ཡིན། །ཁ་ནས་ཆར་ཞོད་ཆེ་
བའི་ཞལ་ཏ་དང་། །ལག་ནས་ཐན་པ་ཆེ་བའི་ངང་ཚུལ་དེ། །མ་རབས་སྐྱེ་བོ་ངན་
པའི་སྤྱོད་ངན་ལས། །ཕུལ་བྱུང་དག་གི་ཡོན་ཏན་ཅི་ལ་ཡིན། །གསན་པ་ཨེ་བྱུང་
མཁྱེན་ལྡན་སྤྱང་ཀིའི་མཆོག །ཐོས་པ་ཨེ་བྱུང་ཨ་ཕོ་ཁ་པ་ལགས། །ང་ཡི་གཏམ་ལ་
ཧེ་བག་མེད་གྱུར་ན། །ཁྱེད་ཀྱི་ཐུགས་ལ་དགོངས་འཇགས་དེ་ལྟར་མཛོད། །ཅེས་
སོགས་བཤད་མཐར་སྤྲེའུ་དཔལ་ལྡན་དང་། གླང་པོ་ཆེ་ཀུན་དགའ། །རི་བོང་བློ་
བཟང་སོགས་ཡོད་སའི་ཕྱོགས་དེར་མཇུག་མ་ནར་རེ་བར་སོང་ཞིང་། སྤྱང་ཀི་ནི་
ཅི་ཡང་སྨྲ་བའི་གོ་སྐབས་མ་བྱུང་བས་མགོ་བོ་དུད། ཤུགས་རིང་གཉིས་གསུམ་
ཞིག་བསྟུད་མར་བཏང་སྟེ་ལུས་སོ། །
ལེའུ་ལྔ་པ། བཀྲ་ཤིས་ཡར་འགྲོའི་ཟློས་གར།
སྐབས་དེར་ཤར་ངོས་ནགས་གསེབ་ནས་རི་བོང་གིས་དགའ་སྤྲོའི་སྐད་
དང་བཅས་ཏེ་ཝ་མོ་དང་སྤྱང་ཀི་གཉིས་མགྱོགས་པོར་ཤོག་ཅེས་བོས་བྱུང་ཞིང་།
ཝ་མོས་སྤྱང་ཀིར་ཕྱི་བལྟས་ཤིག་བྱས་ནས་མདུན་ཕྱོགས་སུ་མུ་མཐུད་ནས་བསྐྱོད་
པ་དང་། སྤྱང་ཀི་ལ་ཡ་མཚན་ཕྲན་ཙམ་སྐྱེས་ནས་ཝ་མོའི་མཇུག་ཏུ་སོང་།
ཝ་མོ་དང་སྤྱང་ཀི་གཉིས་སྔ་ཕྱི་ལྟར་མདུན་དུ་འགྲོ་བའི་སྐབས་དེར་
ནགས་ཚལ་དུ་འགྱུར་ལྡོག་མི་ཆུང་བ་ཞིག་བྱུང་ཡོད་པ་ཁོ་གཉིས་ཀྱིས་རིག ལྗོན་
ཤིང་གི་གསེབ་ནས་ཉི་འོད་ཚ་གྲང་སྙོམས་པོ་ཞིག་ས་སྟེང་དུ་འཕྲོས་པ་དང་།
འདམ་རྫོབ་དང་ཆུ་སྙིགས་རྣམས་ནི་རྨེག་མེད་དུ་སོང་ཞིང་ལྗོན་ཤིང་ཆག་རོ་དང་།
རྒྱུ 257 ཉྩ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཡལ་འདབ་རྣམས་བྱི་དོར་བྱས་སྟབས་སྤང་རྩྭ་སྔོ་སིང་སིང་ཞིག་གང་སར་མངོན།
མེ་ཏོག་ལ་ལར་ཉམས་ཉེས་བྱུང་རུང་ལྷག་མ་རྣམས་ནི་ཁྲ་ཆིལ་ལི་བར་སྐྱེས་
སྟོབས་ཀྱི་དཔལ་འབར་བཞིན་དུ་མཆིས། ཝ་མོའི་བསམ་པར། མི་མང་གི་ལག་
ནི་གསེར་ཡིན་ཞེས་པ་དེ་དངོས་འབྲེལ་ཡིན་འདུག་གཤིས། ནགས་ཚལ་ནང་དུ་
གཞིས་ཆགས་པའི་སེམས་ཅན་ཆེ་ཆུང་དང་། རྒན་གཞོན། ཕོ་མོ་ཚང་མས་ཐུན་
མོང་ནས་དཀའ་བ་སེལ་བ་དང་ངལ་བ་བརྒྱབ་པའི་འབྲས་བུར་བཀྲ་ཤིས་པ་དང་
ལམ་ལེགས་པའི་གནས་ཚུལ་ཡིད་མགུ་འོས་པ་འདི་ལྟ་བུ་བྱུང་ཞིང་། རྗེས་སོར་
ང་ཚོས་གདུང་ཤུགས་གཅིག་བསྒྲིལ་དང་འབད་པ་ལྷུར་ལེན་སྔར་བས་ལྷག་པ་
བྱས་ན་རང་ཡུལ་འདི་སྐྱིད་པོ་གང་འདྲ་ཞིག་ཆགས་ཀྱི་མ་རེད་དམ་སྙམ་པ་དང་།
གོམ་པ་བཅུ་ཕྲག་འགའ་ཤས་ཀྱི་རྒྱབ་ཕྱོགས་ན་ཡོང་བཞིན་པའི་སྤྱང་ཀིའི་བསམ་
པར་ཡང་སྔོན་གྱི་ལེགས་བཤད་དུ་ཁམ་བུ་བཟའ་འདོད་ན་སྒོ་ཁར་ཁམ་སྡོང་
ཚུགས། ཞེས་འཁོད་པ་དེ་ནི་དྲང་བོའི་གཏམ་ཞིག་རང་ཡིན་འདུག་ཅིང་། གལ་
སྲིད་རང་གཞན་ཚང་མས་བྱ་བ་དངོས་ལ་མ་བརྩོན་པར་ཁ་མཁས་པ་དང་ལྕེ་
བདེ་མོ་ཁོ་ན་བྱས་ཏེ་བསྡད་ན་ཆར་ཤུལ་གྱི་ཚང་ཚིང་ཅན་འདི་ད་ལྟ་ནང་བཞིན་
ཉམས་དགའ་བ་འདི་ལྟ་བུར་འགྱུར་མི་སྲིད་པས་ཕུགས་སུ་བྱ་སྤྱོད་དངོས་ཀྱི་ཐོག་
ནས་རང་གི་སྐྱོན་ཆ་དེ་སེལ་ཐབས་བྱེད་དགོས་ངེས་རང་འདུག་སྙམ་བཞིན་ཝ་
མོའི་རྗེས་བསྙེགས་ནས་མདུན་ཕྱོགས་སུ་བརྒྱུགས། །
སྐབས་དེར། སྤྲེའུ་དང་། གླང་ཆེན། རི་བོང་རྣམས་ནི་སྤང་སྟེང་ན་བློ་རྩེ་
གཅིག་ཏུ་བསྒྲིམས་ནས་སྒུར་སྒུར་གྱིས་གནས་འདུག་པས་ཝ་མོ་དང་སྤྱང་ཀི་
གཉིས་སྔ་རྟིང་དུ་ཉེ་འགྲམ་དུ་འབྱོར་བ་ཡང་མ་ཚོར། ཝ་མོས་ཨ་ཙི། གྲོགས་
མཆོག་ལྷན་རྒྱས། ཁྱེད་རྣམས་རུབ་རུབ་ཀྱིས་མགོ་བོ་ས་ལ་དུད་དེ་ག་རེ་གནང་
258 རྒྱུ



ཀ
འབྲོང་སྟག་ཐང་།
གི་ཡོད་ཅེས་དྲིས་པས། སྤྲེའུས་མགོ་བོ་ཡར་བཏེགས་ཏེ་ཝ་མོ་དང་སྤྱང་ཀི་གཉིས་
ལ་མགྱོགས་པོར་ལྟོས་དང་། ང་ཚོས་མེ་ཏོག་ཉམས་ཆག་སོང་བ་རྣམས་བསྐྱར་
འཛུགས་བྱེད་བཞིན་ཡོད་ཅེས་བཤད། ཝ་མོས་ཧང་སངས་སངས་ངང་ནས་གླང་
ཆེན་དང་། རི་བོང་། སྤྲེའུ་རྣམས་ཀྱི་ལས་ཀར་སྐོར་གཡེང་དང་ཉམས་ཞིབ་བྱས་
རྗེས་ཁོ་པ་ཚོ་དང་མཉམ་དུ་ལག་འགུལ་བཞིན་དུ་ལས་ལ་བརྩོན་ནོ། །སྤྱང་ཀི་
ཁོ་པ་ནི་རང་སྐྱོན་ལ་ངོ་གནོང་བས་ཁ་ཡང་མི་གྲག་པར་གཞོགས་གཞན་ཞིག་ཏུ་
མེ་ཏོག་ཆུན་པོ་ཞིག་སྙོར་ཞིང་ཧུར་ཐག་བྱེད། ཡུད་ཙམ་གྱི་རིང་ལ་ཁོ་ཚོ་ཚང་མ་
རང་རང་གི་ལས་ལ་མགོ་འཁོར་ནས་ཁུ་སིམ་པོར་གནས་པའི་ཚེ། སྤྲེའུའི་བསམ་
པར་གད་མོ་ཞིག་སློང་དགོས་བསམས་ཏེ་མགྲིན་པ་གྱེན་དུ་བཏེགས་ནས་བརྗོད་
དོན། ཀ་ཡེ་གྲོགས་མཆོག་རྣམ་པ། ཁྱེད་ཚོ་ཚང་མ་ངག་བསྡམས་ནས་ཅི་བྱེད་པ་
ཡིན། སྔོན་གྱི་གཏམ་དཔེར་ཁ་ཁ་རོག་སྡོད། རྐུབ་ནས་མ་ཎི་བགྲོངས་ཟེར་བས་
སུས་མ་ཎི་བགྲང་ངམ་ཞེས་ལབ། གླང་པོ་ཆེ་དང་། རི་བོང་། ཝ་མོ་བཅས་གད་མོ་
དབང་མེད་ཤོར་བས་འུར་ཆིལ་ཆིལ་བྱེད། སྤྱང་ཀི་ནི་བློ་འགྱོད་ཆེ་བའི་དབང་
གིས་མིག་ནས་མཆི་མ་ལྷུང་ཞིང་། ཚི་ཤུ་ཚི་ཤུ་ཞེས་སྣ་ཤུ་ཡང་བརྒྱབ། རི་དྭགས་
གཞན་རྣམས་ཀྱིས་ཡ་མཚན་ངང་ཕན་ཚུན་མིག་ཧྲིག་ཧྲིག་གིས་ལྟ་རེས་བྱེད་
བཞིན་ལུས་པ་དང་གླང་པོ་ཆེ་སྤྱང་ཀིའི་འགྲམ་དུ་ཡོང་ནས་སེམས་གསོའི་སྐད་
ཆ་འདི་ལྟར་བརྗོད།
རང་ཡུལ་ནགས་ཚལ་སྟུག་པོ་འདིར། །སྐྱིད་པའི་ཉི་མ་ཤར་ནས་ཡོད། །མ་
ཉམས་གོང་འཕེལ་ཡོང་བཞིན་ཡོད། །སྤྱན་ཆབ་མ་བསིལ་ཕ་བཟང་བུ། །འདིར་
གནས་བདག་ཅག་ཕུ་ནུ་རྣམས། །ཁ་བྲལ་མ་གྱུར་མཉམ་འཛོམས་ལེགས། །ཚང་
མ་བདེ་བདེ་ཐང་ཐང་རེད། །མིག་ཆུ་མ་གཏོང་གཅུང་པོ་ཁྱོད། །ཅེས་བརྗོད་པར་
ཙྪཱ
ཉྙོ ཙྩཱནྟི



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
སྤྱང་ཀིས་མཆི་མ་འབྱིད་བཞིན་པར་ངུ་སྐད་དང་བཅས་ཏེ་ན་རེ།
གླང་པོས་གཙོས་པའི་རི་དྭགས་རྣམས། །རྣ་བའི་དབང་པོས་བདག་ལ་
གསོན། །བདག་གི་མིག་ཆུ་ལྷུང་ལྷུང་འདི། །འགྱོད་སེམས་ཆེ་བའི་དབང་གིས་
ཡིན། །སྔར་བྱས་རང་གི་བྱ་སྤྱོད་དེ། །ཁ་ཞེ་མ་མཐུན་ཡིད་རེ་སྐྱོ། །གཞན་ལ་ཁ་
དགྲ་ང་ཡིས་བསགས། །ཁྱེད་ཚོའི་དགོངས་པ་ང་ཡིས་དཀྲུགས། །ཕྱིས་འབྱུང་
རང་ཡུལ་འཛུགས་སྐྲུན་ནང་། །ཁ་རྗེས་ལག་པས་སླེབས་པ་དང་། །ལག་རྗེས་
རྐང་བས་མི་གསུབ་པའི། །གཏམ་ཚིག་དམ་བཅའ་དེ་རིང་འཇོག །ད་དུང་
གསོན་དང་གླང་པོ་ཆེ། །ང་ཡི་སེམས་ལ་འདི་ལྟར་དྲིན། །ཁྱེད་ལ་མིག་དཔེ་ང་
ཡིས་བལྟས། །ཡ་རབས་ཚུལ་ལྡན་སྤྱོད་པར་འཇུག །ཕོ་རབ་བདེ་ཅིག་མེད་གྱུར་
ཀྱང་། །ལས་དང་བྱ་བར་འཆུགས་པ་མེད། །གླང་ཆེན་བལྟས་ན་གོག་པོ་འདྲ། །
སྣ་ཞགས་རིང་པོ་ལས་ལ་འཇོན། །ཕོ་བཟང་རིག་པའི་སྤྱན་དང་ལྡན། །མ་རིག་
རྨོངས་པའི་སྐྱོན་དང་བྲལ། །གླང་ཆེན་མིག་དེ་ཆུང་ནའང་། །གང་བལྟས་རྒྱང་
ཤེལ་ལས་ཀྱང་གསལ། །ཕོ་རབ་རྣ་བ་འོན་གྱུར་ཀྱང་། །ཀུན་མཁྱེན་ཤེས་བྱའི་
བང་མཛོད་འདྲ། །གླང་པོའི་རྣ་ལྤགས་མཐུག་ནའང་། །གཏམ་ལ་ཉན་འཇོག་
གང་ལས་མཁས། །སྐྱེས་མཆོག་བཀའ་མོལ་ཉུང་ནའང་། །གསུང་འབྱོན་བདུད་
རྩིའི་ཆུ་ཐིགས་བབས། །གླང་ཆེན་སྨྲ་སྒོ་ཆུང་ནའང་། །རྩ་ཆེན་བ་སོ་རྒྱན་དུ་
སྐྱེས། །མཁས་པ་གོ་འཕང་མཐོ་ན་ཡང་། །ཁེངས་སྐྱུང་ཀུན་གྱི་བསྔགས་བྱར་
གྱུར། །གླང་ཆེན་སྐུ་དཔངས་མཐོ་ན་ཡང་། །བག་ཡོད་ཚུལ་ལྡན་འཛམ་གླིང་
རྒྱན། །ཕོ་རབ་ཡོན་ཏན་ལྡན་ན་ཡང་། །སྐྱེ་བོ་ཀུན་གྱི་དགེ་རྣམས་ལེན། །གླང་
ཆེན་ཕོ་གྲོད་ཆེ་ནའང་། །བཟའ་བཅའི་རོ་བཅུད་ལེན་ལ་མཁས། །ཕོ་རབ་དབང་
ཐང་ཡོད་གྱུར་ཀྱང་། །གཉོད་ཆུང་རྣམས་ལ་དེ་བས་བྱམས། །གླང་ཆེན་སུག་ལག་
༄༅ 26Dརྒྱུ



འབྲོང་སྟག་ཐང༌། རྒྱུན
སྦོམ་ནའང་། །འབུ་ཆུང་རྡོག་པས་བརྫི་བ་མིན། །གསོན་དང་གསོན་དང་གླང་
ཆེན་ལགས། །སྙིང་ཁོང་ཡིད་ཀྱི་འོ་མཚོ་ནས། །དཀར་གཙང་མར་གྱི་སྙིང་ཕུད་
ལས། །ངོ་བསྟོད་ཞུས་པ་གཏན་ནས་མིན། །ཟེར་བ་སོགས་རྗོད་སྐབས་སྤྲེའུ་དཔལ་
ལྡན་དང༌། རི་བོང་བློ་བཟང་། ཝ་མོ་ལྷ་མཛེས་སོགས་ཚང་མས་འཛུམ་དམུལ་
ལེར་གླང་ཆེན་ལ་ལྟ་བཞིན་ཡི་རང་གི་རྣམ་འགྱུར་བསྟན་པས་གླང་ཆེན་གྱིས་
གད་མོ་འཚེར་འཚེར་ངང་མགོ་བོ་གཡུག་གཡུག་བྱེད་མུར་སྤྱང་ཀིའི་འགྲམ་དུ་
དལ་བུས་བསྐྱོད་དེ་སྨྲས་པ།
ཉོན་དང་ཉོན་དང་སྤྱང་ཀི་ངག་དབང་ཁྱོད། །ཁྱོད་ཀྱི་གཏམ་དེ་སྙིང་གཏམ་
ཡིན་གྱུར་ཀྱང་། །ང་ལ་སྐད་ཆ་འདི་ལྟར་བརྗོད་རྒྱུ་གདའ། །ཚང་མའི་ཐུགས་ལ་
དགོངས་འཇགས་ཡོད་པ་འཚལ། །ཞེས་བཤད་རྗེས་སླར་ཡང་དལ་ཞིང་ལྷུང་བའི་
ངང་སྤྲེའུའི་འགྲམ་དུ་ཕྱིན་ཐོག་སྤྱང་ཀི་སོགས་ལ་ཁ་གཏད་དེ་བཤད་པ།
སྤྲེའུ་དཔལ་ལྡན་ང་ཚོའི་གཙུག་རྒྱན་རེད། །འདི་ཡི་དཔལ་ལ་འགྲན་ཟླ་སུ་
ཡིས་མཆིས། །སླར་ཡང་གསོན་དང་འདིར་ཚོགས་མིང་སྲིང་རྣམས། །སྤྲེའུའི་
ཡོན་ཏན་ང་ཡིས་རགས་ཙམ་ཞུ། །རྩལ་དགུར་མཁས་པའི་སྐྱེས་མཆོག་དམ་
པ་དེ། །མི་ཚོགས་དཀྱིལ་དུ་གྲལ་འགོར་འཇོག་པ་ཡིན། །སྤྲེའུའི་རྩལ་དེ་ས་
མཆོང་གནམ་མཆོང་རེད། །མིག་ལ་རྫུ་འཕྲུལ་སྐྱེ་བོ་ཀུན་གྱིས་བསྟོད། །རྩལ་
ལ་ཆུབ་པའི་སྐྱེ་བོ་གང་ཞིག་ལ། །སྙིང་རྩ་མེད་ན་རྐང་འཁུམས་ལག་འཁུམས་
རེད། །སྤྲེའུའི་བློ་སྟོབས་ཞུམ་པ་མེད་པས་ན། །ཡང་རྩལ་སྟེང་ལ་དཔའ་རྩལ་
ལྡན་པ་ཡིན། །སྒྱིད་ལུག་ཅན་གྱི་སྐྱེ་བོ་ཐ་ཤལ་ལ། །བཙོག་པ་ཉི་མས་དྲོས་ཞེས་
མིང་ངན་ལྷགས། །སྤྲེའུའི་ཧུར་སེམས་ཁོམ་པ་མེད་པ་དེ། །ལེ་ལོ་ཅན་ལ་ཟུར་
ཟ་བྱེད་པ་འདྲ། །ཟས་གོས་གཏམ་གསུམ་རང་གི་ཡུལ་ལ་བྱས། །ཕྱི་གཏད་བློ་དེ་
ཉྩ 261 ཉྩ



ཀྲུང་གོའི་བོད་ཀྱི་དེང་རབས་རོལ་རིག་གཅེས་བཏུས།
སྐྱེ་བོའི་ཞབས་འདྲེན་རེད། །སྤྲེའུ་དག་གིས་ཤིང་འབྲས་ལོངས་སྤྱད་ནས། །ལྗོན་
ཤིང་རྣམས་ལ་ཤ་ཞེན་གང་ལས་ཆེ། །ཤེས་བྱའི་གནས་ལ་རྨོངས་པའི་སྐྱེ་བོ་
དེར། །བརྩོན་སེམས་མེད་ན་བྱོལ་སོང་གླེན་པ་འདྲ། །རྩལ་དང་རིག་པ་སྤྲེའུར་
ཡོད་གྱུར་ཀྱང་། །མི་ཡི་སྤྱོད་པ་ཁོང་དུ་ཆུད་ཐབས་བྱེད། །སྐྱེ་བོ་ལ་ལས་མི་
ལྤགས་གྱོན་བྱས་ཀྱང་། །གཉེན་ལ་སྡང་བ་དགྲ་ནག་མཐོང་མཐོང་རེད། །སྤྲེའུ་
དག་ལ་མི་སེམས་མི་ལྡན་ཡང་།.jགཉེན་ཉེའི་ཕྱོགས་ལ་བརྩེ་དུང་མཚོ་ལྟར་
ཟབ། །ལས་འབྲས་མེད་པའི་སྐྱེ་བོ་ཐ་ཤལ་དག །དགྲ་དགའ་གཉེན་སྐྱོའི་ལས་
ལ་ཧུར་སེམས་ཆེ། །སྤྲེའུའི་རྒྱུད་དེ་རི་དྭགས་ཡིན་ན་ཡང་། །དགྲ་དང་ཐུག་ན་
ལུང་བ་དམག་གིས་བཀང་། །ད་དུང་ཉོན་དང་འདིར་ཚོགས་རི་དྭགས་ཀུན། །ང་
ཡི་ཚིག་ལ་བསྐྱར་ཟླས་ཁ་ཤས་བྱ། །མཐུན་པ་སྤུན་བཞིའི་གཏམ་རྒྱུད་སྙན་པོ་
དེ། །འཛམ་གླིང་ཀུན་གྲགས་སྐྱེ་བོའི་ལེགས་བཤད་ཡིན། །མཛུབ་མོ་ལྔ་ལ་རིང་
ཐུང་ཡོད་ན་ཡང་། །གཅིག་ཏུ་བསྒྲིལ་ན་སྤར་མོའི་ལས་ཕྱོད་ཆེ། །ཕུ་ནུ་རྣམས་ལ་
དགེ་སྐྱོན་མི་འདྲ་ཡང་། །བློ་རྩེ་མཐུན་ན་བྱ་བར་འཚུགས་པ་མེད། །ཅེས་བརྗོད་
སྐབས་སྤྲེའུ་དཔལ་ལྡན་གྱིས་མིག་གཉིས་ཀྲབ་ཙམ་ཀྲབ་ཙམ་བྱེད་ཅིང་སུག་
ལག་གཡས་པས་མགོ་ལ་འཕུར་འཕུར་དང་གཡོན་པས་སྒལ་བར་ཤིག་འབྲད་
བྱེད་བཞིན་ན་རེ།
བཀའ་མོལ་ཉུང་བའི་གླང་ཆེན་ཀུན་དགའ་ཡིས། །ལན་གཅིག་གསུང་སྒྲ་
བསྒྲགས་པར་ཐུགས་རྗེ་ཆེ། །ཐུགས་ཡིད་གཤིན་པོས་སྐུལ་ལྕག་གནང་བ་དེ། །བདག་
གི་བློ་ངོར་བཞག་ནས་འབད་བརྩོན་ཞུ། །ནགས་ཚལ་སྟུག་པོ་དབུལ་ཞིང་ཕོངས་
ནའང་། །འབད་འབུངས་བྱས་ན་གོང་འཕེལ་ཡོང་ངེས་ལགས། །གནའ་བོའི་མི་
ལ་ཁ་རྒྱུན་འདི་འདྲ་འདུག །སྙིང་རུས་ཅན་གྱིས་རྡོ་ལ་བུ་ག་འབིགས། །སླར་ཡང་
འ་
༄༅ 262 ཉྩ



འབྲོང་སྟག་ཐང་།
གསོན་དང་ཕུ་ནུའི་ཚོགས་རྣམས་ཀྱེ། །རང་ཅག་རྣམས་ནི་ནགས་ཚལ་བདག་པོ་
ཡིན། །རང་ཡུལ་འདི་ནི་སྐྱིད་ཅིང་ཕྱུག་པའི་ཕྱིར། །སྐྱེ་འབྲས་གསར་བ་འདེབས་
འཛུགས་གནང་ངོ་ལགས། །ཞེས་བཤད་པར་གླང་པོ་ཆེས་མིག་འཛུམ། རི་བོང་
གིས་རྣ་བ་ཀྲོང་ཀྲོང་ངང་ཕར་མཆོང་ཚུར་མཆོང་བྱེད། ཝ་མོས་ཁ་འཚེར་འཚེར་
གྱིས་མཇུག་མ་གཡུག སྤྱང་ཀིས་འཛུམ་མདངས་ཕྱུང་བཞིན་པར། །
སྤྲེའུས་བརྗོད་པ་ལེགས་བཤད་བཟང་པོའི་གཏམ། །ང་ཡི་བློ་ལ་སྤྲོ་བ་རབ་
ཏུ་འཕེལ། །སྤུན་ཟླ་ང་ཚོའི་ལག་སོར་རྩེ་མོ་ནས། །མཐོང་བ་ཀུན་སྨོན་རང་ཡུལ་
གསར་བ་སྐྲུན། །ཞེས་བཤད་ཅིང་། ཝ་མོས་མིག་ཧུར་ཧུར་ངང་ན་རེ། །
སྐྱེད་ཚལ་སྟུག་པོའི་རི་དྭགས་ལྔ་པོ་འདི། །སྐྱེ་འབྲས་མཚར་བའི་རིགས་
རྒྱུད་ལྔ་པོ་ཡིན། །སྐྱེ་ཤིང་མང་བའི་ང་ཚོའི་ཡུལ་ལྗོངས་འདི། །སྐྱེ་དགུ་སྨོན་པའི་
ལྷ་ཡུལ་ཀླུ་ཡུལ་བཟོ། །ཞེས་བཤད་པ་དང་རི་བོང་ཙོག་པུར་ལངས་ནས་བརྗོད་པ།
ལྕང་གཞོན་མཚར་བའི་ཡུལ་ལྗོངས་སྐྱིད་པོ་ན། །ཕོ་གཞོན་ང་ཚོ་བློ་རྩེ་
གཅིག་ཏུ་མཐུན། །རྩི་ཤིང་ཁག་དང་མེ་ཏོག་སྣ་ཚོགས་ཀྱི། །ས་བོན་བཟང་པོ་
འཚོལ་བར་ཕེབས་ཀྱང་ཕེབས། །ཞེས་བརྗོད་པར་སྤྲེའུས་བྲེལ་འཚུབ་མེད་པའི་
སྒོ་ནས་ན་རེ།
ཐུགས་བྲེལ་མ་གནང་རི་བོང་བློ་ལྡན་ལགས། །ས་བོན་སྣ་ཚོགས་ང་ཡི་
ཁྱིམ་ན་ཡོད། །ཡོད་པས་མ་ཚད་རྩི་ཤིང་འབྲས་བུ་དང་། །སྐལ་བཟང་སོགས་ཀྱི་
སོན་རྩ་གང་དགོས་ཡོད། །ཅེས་བརྗོད་སྐབས་རི་དྭགས་གཞན་རྣམས་ནི་ཧ་ཧ་
ཧུ་ཧུའི་དགོད་སྒྲ་དང་ཀྲབ་ཀྲབ་ཀྲབ་ཀྲོབ་ཀྱི་འཆམ་སྒྲ་སྣ་ཚོགས་ཀྱིས་ཁེངས་
པའི་ཚེ་གླང་ཆེན་ཀུན་དགས་རི་བོང་བློ་བཟང་གི་སྐེད་པར་སྣ་ཞགས་རིང་བོ་དེ་
བརྒྱབ་ནས་དབུགས་ཐེངས་གཅིག་ལ་རང་གི་སྒལ་སྟེང་དུ་བླངས་ཏེ་བརྟན་པོར་
263 ཉྩ



ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས།
བཞག་ཐོག་ན་རེ།
ཆས་དོ་ཆས་དོ་ཕུ་ནུ་ཆེ་ཆུང་རྣམས། །སོན་རྩ་ལེན་པའི་ལས་ལ་ད་ཆས་
དོ། །རི་བོང་བློ་བཟང་ང་ཡི་སྒལ་སྟེང་སྡོད། །གཞན་དག་རྣམས་ནི་ཞབས་ཀྱིས་
བཅགས་ནས་ཕེབས། །ཞེས་སྨྲས། སྤྲེའུ་དཔལ་ལྡན་གྱིས་གླང་པོ་ཆེའི་སྣ་བོ་རིང་
བོ་དེ་རང་གི་ཕྲག་ཏུ་བཀལ་ནས་མདུན་དུ་སོང་། སྤྱང་ཀིས་གླང་ཆེན་གྱི་མཆེ་
བ་གཡས་དང་ཝ་མོས་མཆེ་བ་གཡོན་ནས་བཟུང་ཐོག་ཁོང་རྣམས་སྤྲོ་བ་རབ་ཏུ་
འཕེལ་བའི་རྣམ་འགྱུར་དང་ཡིད་ཀྱི་པདྨ་རྣམ་པར་བཞད་པའི་བཞིན་མདངས་
ངོམ་བཞིན་པར་མདུན་ཕྱོགས་སུ་འགྲོ་བའི་གོམ་སྟབས་དང་བསྟུན་ནས་མགྲིན་
དབྱངས་གཅིག་གྱུར་གྱི་ངང་ནས་གླུ་གཞས་འདི་ལྟར་བླངས་སོ། །
འགྲོ་དོ་ལགས་དང་འགྲོ་དོ། །ང་ཚོ་མདུན་ཕྱོགས་འགྲོ་དོ། །ཕ་ཡུལ་
འཛུགས་སྐྲུན་དོན་དུ། །དཔུང་གདང་གཤིབ་གཤིབ་འགྲོ་དོ། །བྱེད་དོ་ལགས་དང་
བྱེད་དོ། །ང་ཚོས་ཧུར་ཐག་བྱེད་དོ། །ཕ་ཡུལ་འཛུགས་སྐྲུན་དོན་དུ། །ཧུར་ཐག་
འབད་ཐག་བྱེད་དོ། །
༥
(1982ལོའི《བོད་ཀྱི་རྩོམ་རིག་སྒྱུ་རྩལ》དེབ་གསུམ་པ་ལས་བདམས》
ཉྩ 224 ཉྩ



འབྲོང་སྟག་ཐང་། རྒྱུན
སད་ཀྱིས་བཅོམ་པའི་མེ་ཏོག
དོན་གྲུབ་རྒྱལ།
ཚེ་རིང་གི་སྐད་ཆ།
ངས་ཡིད་སྐྱོ་ཞིང་སེམས་སྡུག་པའི་གནས་ཚུལ་དེ་སེམས་ལ་དྲན་ཐེངས་
རེར་དཔྲལ་བའི་མིག་གཉིས་ལས་མཆི་མའི་རྒྱུན་ནི་དབང་མེད་དུ་བཞུར་འོངས་
ཏེ། གངས་དཀར་སེམས་ཀྱི་གཏིང་ལ་སྡུག་བསྔལ་གྱི་རྒྱ་མཚོ་ཆེན་པོ་ཞིག་འཁྱིལ་
ཞིང་། བསམ་པའི་བརྩེ་དུངས་ཀྱི་རླུང་གི་རྒྱུ་ཕྱོགས་དང་བསྟུན་ནས་བཟོད་
གླགས་མེད་པའི་རླབས་ཕྲེང་གི་ཟེགས་མ་མཁའ་ལ་འཐོར་གྱིན་འདུག མི་ལོ་
ཉེར་བཞིའི་རིང་གི་འཇིག་རྟེན་གྱི་འཚོ་བ་ནི་སྐྱིད་སྡུག་འདྲེས་མའི་རྣམ་ཐར་
ཞིག་རེད་ཨང་།
ལྷ་སྐྱིད་དང་ངེད་གཉིས་ནི་ལྡུམ་ར་གཅིག་གི་ནང་དུ་སྐྱེས་པའི་མེ་ཏོག་གི་
གང་བུ་ཆུང་ཆུང་གཉིས་ཡིན་ལ། འཇིག་རྟེན་གྱི་འཚོ་བ་དང་ཆུང་ངུའི་དུས་ཀྱི་
མཛའ་མཐུན་གྱི་སྲད་བུས་ངེད་གཉིས་ཀྱི་སེམས་ཀྱི་རྩ་བ་གཞི་གཅིག་ཏུ་སྦྲེལ་
བར་མ་ཟད། དུངས་པའི་འདབ་མ་ལྷན་ཅིག་ཏུ་རྒྱས་པ་དང་མཐུན་པའི་མེ་ཏོག་
ཀྱང་ཆབས་ཅིག་ཏུ་བཞད་མོད། འོན་ཀྱང་སྙིང་རྗེ་མེད་པའི་གོམས་སྲོལ་གྱི་སད་
ངན་ཞིག་གིས་འཚོ་བ་ལ་དགའ་ཞེན་དང་མ་འོངས་པར་རེ་བས་ཁེངས་པའི་མེ་
ཨུ 265 རྒྱུ



ཀྲུང་གོའི་བོད་ཀྱི་དེང་རབས་འཚོལ་རིག་གཅེས་བཏུས།
ཏོག་གཞོན་ནུ་མ་ཞིག་གི་ལང་ཚོའི་དཔལ་ཡོན་གློ་བུར་དུ་བཅོམ་པ་དང་། དེ་ལ་
ཆགས་ཤིང་འཁོར་བའི་བུང་བ་གཞོན་ནུ་ང་ཡང་སེམས་སྡུག་གི་རྒྱ་མཚོའི་ནང་
དུ་ལྷུང་དགོས་བྱུང་། སྤྱིར་སེམས་སྐྱོ་བའི་གཏམ་རྒྱུད་འདི་ང་ལ་བཤད་འདོད་
མེད་མོད། འོན་ཀྱང་ངའི་ཕུ་བོས་ང་ལ་ཡང་ཡང་བསྐུལ་པར་བརྟེན། ངའི་སེམས་
ལ་ཡིད་སྐྱོ་བའི་གཏམ་རྒྱུད་འདི་ལས་ང་ཚོའི་ཕ་མ་དང་རྒན་རབས་རྣམས་ཀྱི་
བསམ་བློ་རྨོངས་པའི་རྒྱ་ལས་འགྲོལ་བར་རོགས་རམ་བྱེད་ཐུབ་པ་དང་། མ་མཐའ་
ཡང་ང་ཚོའི་མི་རབས་ཕྱི་མ་རྣམས་ལ་ལྷ་སྐྱིད་དང་ངེད་གཉིས་ཀྱི་སྡུག་བསྔལ་
དེ་མི་འབྱུང་བའི་གསལ་འདེབས་ཤིག་བྱེད་ཐུབ་པར་བསམས་ནས། གཏམ་རྒྱུད་
འདིའི་མགོ་ངས་གླེང་བ་ཡིན།
ལྷ་སྐྱིད་དང་ངེད་གཉིས་ནི་ཁྱིམ་མཚེས་ཡིན་ལ། ཁྱིམ་གཉིས་ཀྱི་བར་
ན་གྱང་ལག་ཅིག་མ་གཏོགས་མེད་པས་ཆུང་ངུའི་དུས་ནས་བཟུང་རྩེ་གྲོགས་
མདངས་ཅན་ཞིག་ཡིན། ང་ཚོས་མཉམ་གཅིག་ཏུ་རྡོ་ཡི་སྡེར་ཀ་བསྒྲིགས་ཏེ་ཕན་
ཚུན་ལ་ལོ་གསར་ལེགས་སྐྱེས་ཀྱི་ཚུལ་དུ་ཕར་འབུལ་ཚུར་འབུལ་བྱས་མྱོང་བར་
མ་ཟད། ས་དམར་གྱིས་རྟ་དང་བོང་བུ་སོགས་ལས་ནས་རིག་པ་སུ་རྣོ་བ་དང་ལག་
པ་སུ་བདེ་བའི་འགྲན་བསྡུར་ཡང་བྱས་མྱོང་། སྐབས་རེར་ང་ཨ་ཕ་དང་ཁོ་མོ་ཨ་
མའི་ཚུལ་བྱས་ནས་གཅིག་གཅིག་ལ་བྱམས་བྱམས་བྱས་པ་དང་། སྐབས་འགར་
གཞའ་རེས་ཡིབ་རེས་དང་བདའ་མ་འདེད་རེས་བྱས་ཏེ་རྩེད་མོ་སྐྱིད་པོ་སྣ་ཚོགས་
རྩེས་མྱོང་། ཆུང་ངུའི་དུས་སུ། ལྷ་སྐྱིད་དང་ངེད་གཉིས་ནི་སྤུན་ཟླ་ལྟར་སྙིང་ཉེ་
ཞིང་མིང་སྲིང་ལྟར་སེམས་བརྩེ་བ་ཞིག་ཡིན་མོད། འོན་ཀྱང་། ངའི་ཕུ་བོ་རིག་
ཡག་དང་ལྷ་སྐྱིད་གཉིས་ནི་ཁྱི་དང་ར་འགྲོགས་པ་ལྟར་གཏན་ནས་མི་མཐུན།
སྐབས་རེར། ངའི་ཕུ་བོས་ལྷ་སྐྱིད་ལ་ཐུབ་ཚོད་འདྲ་བྱས་པ་ཡིན་ན། ལྷ་སྐྱིད་ཀྱིས་
# 266 ཉྩ



འབྲོང་སྟག་ཐང་། རྒྱུན
ང་ལ་སྐྱབས་བཅོལ་བ་དང་། ངས་ཀྱང་ཁོ་མོའི་རྒྱབ་རྩ་མནན་ཏེ་ཕུ་བོར “འཁོན་
ལན” སློག་པ་ཡིན། ངའི་ཕུ་བོ་ལ་ན་བསྲན་དེ་འདྲ་མེད་པས་ངས་རྒྱུན་པར་ཁོ་
ལ་ཐུབ་ཚོད་བྱས་པ་དང་། ད་དུང་བཙན་ཚུགས་ཀྱིས་ང་ལ་ཕུ་བོ་ཞེས་འབོད་དུ་
བཅུག ཉིན་ཞིག་ལ། ཨ་མས་ང་ལ་ཁ་ཅི་ཡང་མི་གྲག་པར་མགོ་རྔ་མེད་པར་ཁུ་
ཚུར་གྱིས་བརྡུངས་པ་དང་། དེ་ནི་ངས་ཕུ་བོ་ལ་བརྙས་བཅོས་བྱས་པའི་སྐྱིན་པ་
ཡིན་ཟེར། ལྷ་སྐྱིད་ཀྱིས་ང་ངུ་བ་མཐོང་ནས། ཨ་རྒྱ(གཅན་ཚའི་ཡུལ་སྐད་དུ་ཕུ་
བོའི་མིང་)ཚེ་རིང་། ཁྱོད་མ་ངུ་དང་། གལ་སྲིད་རིག་ཡག་གིས་ཁྱོད་ལ་ཕུ་བོ་ཞེས་
མི་འབོད་ན། དེ་རིང་ནས་བཟུང་ངས་ཁྱོད་ལ་ཕུ་བོ་ཞེས་འབོད་ཆོག་ཟེར། དེ་ནས་
བཟུང་། ཁོ་མོས་ང་ལ་ཕུ་བོ་ཞེས་བོས་པ་དང་། ངས་ཀྱང་ཁོ་མོ་ལ་སྲིང་མོ་ཞིག་གི་
འདང་བཟུང་བ་ཡིན།
ཨེ་མ། ཆུང་དུས་ཀྱི་འཚོ་བའི་གནས་ཚུལ་དེ་ཚོ་ཕྱིར་དྲན་བྱས་ན་ངོ་མ་བློ་
དགའ་ཞིང་སྣང་བའང་སྐྱིད་པོ་ཞིག་རེད། བྱིས་བློའི་དྲི་མས་སྦགས་ཀྱང་ར་རོའི་
སྙིགས་མ་མེད་པའི་བསམ་པ་ཆུང་ཆུང་གཉིས་ཆུ་དང་འོ་མ་འདྲེས་པ་ལྟར་གཞི་
གཅིག་ཏུ་མཐུན་སོང་། ཡིན་ན་ཡང་། ལོ་ཟླའི་འཕེལ་འགྲོས་དང་བསྟུན་ནས་
ལྷ་སྐྱིད་དང་ངེད་གཉིས་ཀྱི་ན་སོ་རིམ་གྱིས་སྨིན་ཏེ་ལང་ཚོའི་མེ་ཏོག་གི་འདབ་
མའང་རྒྱས་པར་གྱུར་སྟབས། ལྷ་སྐྱིད་ཀྱིས་ང་ལ་ཕུ་བོ་ཞེས་འབོད་ཐེངས་རེར་ཁོ་
མོའང་དོགས་མི་བདེ་བར་སྣང་ཞིང་། ངས་ཁོ་མོ་ལ་ཨ་ལན་སྟེར་སྐབས་ཀྱང་རང་
བཞིན་གྱི་གནས་ཚུལ་ལས་འདའ་དགོས་བྱུང་། དུས་དེ་ནས་བཟུང་། ལྷ་སྐྱིད་དང་
ངེད་གཉིས་ཀྱི་འབྲེལ་བ་དེ་གོ་རིམ་གསར་བ་ཞིག་ལ་འགྱུར་མགོ་ཚུགས་སོང་།
སྐབས་དེར། ང་རང་སློབ་ཆུང་ནས་མཐར་ཕྱིན་ཏེ་རྨ་ལྷོ་མི་རིགས་དགེ་ཐོན་སློབ་
གྲྭར་རྒྱུགས་སྤྲོད་པའི་གྲ་སྒྲིག་བྱེད་བཞིན་ཡོད། ངའི་ཨ་ཕས་ཀྱང་ང་ལ་རྒྱབ་སྐྱོར་
ཉྩ 257 ཉྩ



ཀྲུང་གོའི་བོད་ཀྱི་དེང་རབས་ཚོས་རིག་གཅེས་བཏུས།
ཆེན་པོ་གནང་བ་དང་སློབ་སྦྱོང་ལ་འབད་པ་བྱས་ན་འབྱུང་འགྱུར་ལེགས་ཆ་དང་
ཕན་པ་འདི་དང་དེ་ལྟ་བུ་ཡོད་ཟེར་ནས་མཛུབ་མོ་འགུག་ཅི་ཐུབ་ཀྱིས་ང་ལ་སློབ་
གསོ་བཏང་། སྐབས་དེ་དུས་ཨ་ཕས་རང་ལ་ཤ་ཚ་བ་དང་སྙིང་ཉེ་བ་རེད་སྙམ་ནས་
དགའ་ཚོར་ཆེན་པོ་བྱུང་ཡང་། ཕྱིས་སུ་ངས་ད་གཟོད་ཨ་ཕའི་གཏམ་དེ་དག་ལ་
དམིགས་ཡུལ་གཞན་པ་ཞིག་ཡོད་པ་ཤེས་སོང་། །
“ཡ། ད་ཁྱོད་སྤུན་གཉིས་ཀ་བློ་ཕ་ལ་འདྲི་མི་དགོས་པ་དང་བྲོ་མ་ལ་
སློང་མི་དགོས་པའི་དུས་ལ་སླེབས་འདུག ཆུང་མ་ལེན་རན་པས་མི་ཚད་འཕྱིས་
དྲགས་འདུག”ཉིན་ཞིག་གི་དགོང་ཇ་འཐུངས་རྗེས། ངེད་ཕ་བུ་གསུམ་གྱིས་འོ་ཇ་
འཐུང་གིན་སྡོད་དུས་ཨ་ཕས་དེ་ལྟར་བཤད། ཡིན་ན་ཡང་། ཁྱོད་སྤུན་གཉིས་
ཀྱི་ཆེ་མགོ་རིག་ཡག་རེད། ཕ་གཞིས་བུ་ཆེ་མགོས་སྐྱོང་བ་ནི་འུ་ཅག་བོད་ཀྱི་དཔེ་
རེད། ཚེ་རིང་།” ཨ་ཕས་ང་ལ་མིག་མདའ་ཞིག་འཕངས་ཏེ་མུ་མཐུད་ནས་བཤད་
རྒྱུར། “ཁྱོད་སྤུན་གཉིས་ཀྱི་ནང་ནས་རིག་རྒོད་པོ་ཁྱོད་རེད། སློབ་གྲྭ་ཞིག་ལ་འགྲོ་
ཐུབ་ན་རབ་ཡིན། འགྲོ་མ་ཐུབ་ན་མག་པ་ཞིག་བྱེད་དགོས་རྒྱུ་རེད། ཨིན ” ཨ་
ཕ་འདང་རྒྱག་གི་ནང་དུ་ལྷུང་སོང་། ཕུ་བོའི་གདོང་ལ་རྒྱལ་ཁའི་འཛུམ་མདངས་
ཤིག་ཤར་འདུག ང་རང་ནི་ཕོ་ལོ་བཅོ་ལྔར་སོན་མ་ཐག་ཡིན་པས་ཨ་ཕའི་གཏམ་
དེ་ཚོ་རྒོད་བྲོ་བ་ཞིག་རེད་སྙམ་ནས་ཁོང་དགོད་ཤོར་སོང་།
ཨ་ཕས་ང་ཁོང་དགོད་བྱེད་པ་མཐོང་ནས་ངའི་གཉའ་ལ་ཐལ་ལྕག་ཡང་
མོར་རྡེབ་བཞིན། “ད་ཁྱོད་གླག་ཕྲུག་དང་འདྲ་ན་གཤོག་རྩལ་རྒྱས་ཟིན། ཉ་
ཕྲུག་དང་འདྲ་ན་རྐྱལ་རྩལ་རྒྱས་འདུག ད་སོང་སོང་སོང་། གླག་ཕྲུག་ཁྱོད་ནམ་
འཕང་བསྟོད་རན་རེད། ཉ་ཕྲུག་ཁྱོད་མཚོ་ལ་རྐྱལ་རན་རེད། ཡོན་ཏན་སྦྱོངས་
དང་དེ་ལས་ལྷག་པ་མེད” ཟེར།
ཉྩ 258 ཉྩ



འབྲོང་སྟག་ཐང་། རྒྱུན
ང་རང་སློབ་ཆུང་ན་ཡོད་དུས་སྦྱངས་འབྲས་ཤིན་ཏུ་ལེགས་པས་རྒྱུགས་
འཕྲོད་པའི་གདེང་ཚོད་ཧ་ཅང་ཆེ་བའི་ཁར། རྒྱུགས་གཞི་རྣམས་ཀྱང་ཅུང་ཟད་སླ་
བས་ངས་བདེ་བླག་གི་ངང་ནས་རྨ་ལྷོ་མི་རིགས་དགེ་ཐོན་སློབ་གྲྭར་རྒྱུགས་སྤྲད་
ནས་འཕྲོད་སོང་། སློབ་གྲྭར་འགྲོ་ཁར། སྡེ་བའི་མི་ཕོ་མོ་རྒན་གཞོན་ཐམས་ཅད་ང་
ལ་སྐྱེལ་མ་བྱེད་དུ་འོངས་ཤིང་། མི་ཚོགས་ཀྱི་ཁྲོད་དུ་བུ་མོ་གཞོན་ནུ་མ་ཞིག་གི་
མིག་མཐར་མཆི་མ་ཤ་ལེར་ང་ལ་མིག་ཧྲིག་ཧྲིག་ཏུ་ལྟ་བཞིན་འདུག བུ་མོ་དེ་སུ་
ཡིན་པ་ནི་ངས་མ་བཤད་ནའང་ཁྱོད་ཚོའི་སེམས་ན་ཁྲིགས་ཁྲིགས་རེད། ང་རང་
ཡང་ཁོ་མོ་དང་འབྲལ་མི་ཐུབ་པ་ལྟ་བུའི་ཞེ་འདང་ཡོད་མོད། འོན་ཀྱང་། རིག་
གནས་སྦྱོང་བའི་འདུན་པ་དེས་ངའི་སེམས་ལ་གོ་གནས་གལ་ཆེན་ཞིག་བཟུང་
ཡོད་པས་བདག་ཀྱང་སེམས་རྨོངས་པས་ཁེངས་ཤིང་སོ་མ་ཁར་བཅངས་ནས་ས་
རེབ་གོང་གསེར་མོ་ལྗོངས་ལ་འགྲོ་སའི་ལམ་ལ་ཆས་པ་ཡིན། །
རྨ་ལྷོ་མི་རིགས་དགེ་ཐོན་སློབ་གྲྭ་ནི་རྨ་ལྷོ་ཁུལ་ཐོག་ན་ཡོད་པ་དང་།
སློབ་གྲྭའི་སྒོ་ནང་དུ་འཛུལ་མ་ཐག་མེ་ཏོག་ཨ་ག་རུའི་དྲི་མ་ཞིམ་པོ་སྣ་ལམ་དུ་
མནམས་འོངས་ལ། ལག་པ་གཡས་གཡོན་གྱི་ཕྱོགས་གཉིས་ནི་འབྲས་ལྡན་ལྗོན་
ཤིང་གི་ར་བ་ཉམས་དགའ་བ་ཞིག་ཡིན་པ་དང་། ར་བ་གཡས་གཡོན་གཉིས་ཀྱི་
མཐའ་བཞི་ལ་གྲལ་འགྲིག་ཅིང་དྲང་པོར་སྐྱེས་པའི་ཡ་གལ་གྱི་ལྗོན་ཤིང་གིས་
ཁེངས་ཡོད་ཅིང་། རྒྱང་ཐག་རིང་ས་ནས་བལྟས་ན་གོས་ལྭ་ལྗང་སེར་གྱོན་པའི་
རྐང་དམག་གི་གཟེབ་སྦྲེངས་རུ་ཁག་ཅིག་ཀྲོང་ངེར་འགྱིང་བ་དང་མཚུངས། ལྗོན་
ཤིང་གི་ར་བའི་ནང་དུ་སིལ་ལི་འབྱམས་དང་། ཆུང་བ་ལི་སོགས་ཀྱི་སྡོང་བོ་མང་བོ་
མཆིས་ལ། སྡོང་བོ་དེ་དག་གི་རྩེ་མོར་འབྲས་བུའི་ཁུར་གྱིས་ལྕི་ཞིང་། བསིལ་ཞིང་
འཇམ་པའི་སྟོན་ཀའི་རླུང་གིས་དལ་བུར་བསྐྱོད་པ་ན་དེ་དག་གིས་མགོ་བོ་ཡང་
=IA
རྒྱུ 259 ཉྩ



མt
ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཡང་དུད་དེ་ཕྱོགས་བཞི་མཚམས་བརྒྱད་ནས་ཡོང་བའི་སློབ་མ་གསར་བ་རྣམས་
ལ་དགའ་བསུ་བྱེད་པ་དང་འདྲ་ཞིང་། མེ་ཏོག་ཨ་གར་དང་། པདྨ། རྩྭ་པདྨ། གྲེས་མ་
ལ་སོགས་པའི་ས་མོས་ཆེ་ཆུང་རྣམས་རང་རང་གི་དཀར་སེར་སྔོ་དམར་གྱི་བཞིན་
རས་ངོམ་བཞིན་བུ་མོ་གཞོན་ནུ་མ་རྣམས་ཀྱིས་མོ་སྒོའི་མཛེས་ཁྱད་འགྲན་པ་ལྟར་
གཅིག་ལས་གཅིག་འབྱོར་ཞིང་འདི་ལས་དེ་སྒེག་པའི་ཟོལ་གྱིས་བཞད་འདུག དེ་
ལྟར་ཡུལ་ལྗོངས་མཛེས་ཤིང་ལྟ་ན་སྡུག་པའི་སློབ་གྲྭ་དེར་ཞུགས་ཏེ་སྐོམ་པས་ཆུ་
དང་ལྟོགས་པས་ཟས་འདོད་པ་ལྟར་སློབ་སྐབས་གཅིག་ལ་འབད་པ་ཆུ་བོའི་རྒྱུན་
བཞིན་བྱས་མཐར་སྦྱངས་འབྲས་བཟང་བོ་ཐོབ་པར་གྱུར། ཡིན་ན་ཡང་། སྟབས་
མི་ལེགས་པ་ཞིག་ལ་ཕྱི་ལོ་དབྱར་གནང་གི་སྐབས་སུ་ང་ལ་ནད་ལྕི་མོ་ཞིག་བྱུང་
བ་དང་། ང་རང་གི་ཕ་ཡུལ་ནས་ཟླ་བ་གསུམ་ལྷག་ལ་ཉལ་སར་ལྷུང་སྟབས། ལུས་
ཀྱི་སྟོབས་ཉམས་ཏེ་བྱིན་པས་མགོ་བོའང་མི་ཐེག་པའི་ཚད་དུ་གྱུར། ཕ་མ་གཉིས་
ཀྱིས་ད་ནི་འཆི་བ་བརྒྱ་ལས་གསོན་རེ་གཅིག་མི་འདུག་སྙམ་ནས་སེམས་སྡུག་
ཚད་མེད་བྱས་པ་དང་། ངས་ཀྱང་སེམས་ལ་ཚེ་འདིར་སློབ་གྲྭར་འགྲོ་བའི་བསོད་
ནམས་མི་འདུག རང་ཉིད་ནི་མི་ལས་ངན་ཞིག་རེད་བསམས་བྱུང་། སྟབས་ལེགས་
ནས་འཚོ་བྱེད་སྨན་བཅུད་ཀྱིས་ངའི་ན་ཚ་སོས་སུ་བཅུག་ན་ཡང་། ལུས་ཁམས་
དེ་འདྲ་མི་དྭངས་པ་དང་། གཟུགས་གཞིའང་ད་དུང་ཐང་དྲག་ཚོད་མེད་པས་ངས་
ཁྱིམ་ནས་མུ་མཐུད་དུ་ངལ་གསོ་མི་བྱེད་ཀ་མེད་བྱུང་།
དེ་ལྟར་སྔ་གཞུག་ཏུ་ལོ་ཕྱེད་ལྷག་འདས་པས་སློབ་གྲྭའི་མགོ་ཁྲིད་ཀྱིས་ང་
རང་འགུལ་གྱིས་སློབ་གྲྭ་ནས་ཕྱིར་བུད་པར་བརྩིས་ཏེ། ངའི་ཐེམ་ཐོ་ལ་སོགས་
པའང་ཀུང་ཧྲེའི་ནང་དུ་བསྐུར་ཡོང་། ད་ནི་སླེ་བོ་འཁུར་བའི་ངལ་རྩོལ་པ་ཞིག་
བྱེད་རྒྱུ་ལས་སྙུག་གུ་འཛིན་པའི་ཡོན་ཏན་པ་ཞིག་བྱེད་རྒྱུའི་ལས་ཟད་སོང་། དེ་
ཙྪི 27
ཉྩ



འབྲིང་སྡུག་ཐང་། རྒྱུ
དུས་ངའི་སེམས་ལ་སྡུག་བསྔལ་ཤིན་ཏུ་ཆེ་ན་ཡང་། ཐབས་ཅི་ཞིག་ཡོད། དེ་ནས་
ངས་རང་སེམས་རང་གིས་གསོ་བཞིན་སོ་མ་ཁར་བཅངས་ནས་སྡེ་བའི་ངལ་རྩོལ་
གྱི་གྲས་སུ་ཞུགས་པ་ཡིན།
ལོ་མང་བོར་ངལ་རྩོལ་དེ་འདྲ་མ་བྱས་སྟབས། དང་ཐོག་གི་ཉིན་ཉི་ཤུ་ལྷག་
ལ་ངའི་ལུས་སྟོད་གཟེར་བ་དང་རྐང་ལག་ན་བ་སོགས་སྡུག་མི་ཉུང་བ་ཞིག་མྱངས།
ནང་སྒོས་སུ་ང་ཚོའི་སྡེ་བ་འདིར་ཁ་ལ་ཐུར་མང་བས་རི་ལ་ཡར་འགོ་མར་འབབ་
བྱས་ན་ངོ་མ་དཀའ། སྐབས་དེ་དག་ཏུ་ལྷ་སྐྱིད་ཀྱིས་ང་ལ་སེམས་ཁུར་ཚད་མེད་
བྱས་པ་དང་། ལས་ཀར་ཕར་འགྲོ་དུས་དང་ལས་མཚམས་བཞག་སྟེ་ཕྱིར་ལོག་
སྐབས་ངའི་སླེ་བོ་དང་ལྕགས་ཁེམ་སོགས་ཁོ་མོས་ཁུར་ཏེ་ང་ལ་སྟབས་ཅི་བདེ་བྱས།
ཡིན་ན་ཡང་། ཁོ་མོ་ནི་ང་ཚོའི་སྡེ་བ་འདིའི་ནང་གི་བུ་མོ་རྣམས་ཀྱི་གཙུག་རྒྱན་ལྟ་
བུ་ཡིན་པས། ཕོ་གསར་རྣམས་མེ་ཏོག་གི་སྟེང་ལ་འཁོར་བའི་སྦྲང་མ་ཇི་བཞིན་ཁོ་
མོའི་ཉེ་འཁོར་དུ་འདུས་ཏེ་འདུ་འཛི་ལང་ལོང་བྱེད་པ་དང་། ཁོ་མོ་དང་ལུས་དང་
གྲིབ་མ་ཇི་བཞིན་སྐད་ཅིག་ཙམ་ལའང་འབྲལ་བར་མི་ཕོད་པས། ལྷ་སྐྱིད་དང་
ངེད་གཉིས་ཀྱི་འབྲེལ་བ་དེ་རིམ་གྱིས་རྒྱང་ཐག་ཇེ་རིང་ཇེ་རིང་དུ་གྱུར་སོང་།
ཉིན་ཞིག་ལ། ལས་མཚམས་གྲོལ་ནས་ཕྱིར་ལོག་དུས། ང་ཐང་ཆད་དེ་ཕ་
བོང་ཆུང་ཆུང་ཞིག་གི་སྟེང་དུ་ཙོག་པུར་བསྡད་དེ་ངལ་གསོ་ཞིང་གནས་པ་ལ། ངའི་
རྒྱབ་ཕྱོགས་ནས་ལག་པ་རྩུབ་པོ་གཉིས་བརྐྱངས་འོངས་ཏེ་དཔྲལ་བའི་མིག་གཉིས་
ཡོངས་སུ་ཟུམ་པར་བྱས། ངའི་སེམས་ཀྱི་ཚོར་བའི་མཐུ་ལས་དེ་ནི་བུ་མོ་གཞོན་
ནུ་མ་ཞིག་གི་ལག་པ་ཡིན་པ་ཤེས་པ་དང་། ལས་ལ་བརྩོན་པའི་ལག་པ་གཉིས་
ཀར་ལྔ་བ་ཆགས་པ་ལས་ཁོ་མོ་ནི་བུད་མེད་འཇོན་ཐང་ཅན་ཞིག་ཡིན་པའང་
ཤེས་སོང་། ཡུད་ཙམ་ནས་ཁོ་མོས་ལག་པ་གཉིས་ཕྱིར་བསྐུམས་པ་དང་། ངའི་
ཉྩ 271 རྒྱུ



༩ ཀྲུང་གོའི་བོད་ཀྱི་དེང་རབས་སྒྲོལ་རིག་གཅེས་བཏུས།
མིག་ལམ་དུ་དཀར་གསལ་ལེར་གྱུར་སོང་། དེ་ནི་མུན་ནག་གི་དོང་ལས་དཀར་
སར་འོངས་པ་དང་འདྲ། ངས་ཁ་ཕྱིར་འཁོར་ནས་བལྟས་པ་ན་ཁོ་མོ་ནི་ལྷ་སྐྱིད་
རེད། དཔྲལ་བའི་དབྱེས་ནི་ཚེས་གསུམ་གྱི་ཟླ་བ་དང་འདྲ་ལ། ཐང་དཀར་རྒོད་ཀྱི་
གཤོག་ཟུང་རྣམ་པར་བརྐྱངས་པ་ལྟ་བུའི་སྨིན་མའི་འོག་ཏུ་རྣམ་རིག་གྲུང་ཞིང་ཆུ་
ཡི་འོད་གོར་འཁྱིལ་བའི་ཁྲ་ཆུང་རི་དྭགས་ཀྱི་མིག་ལྟ་བུ་གཉིས་ཁྲུ་རིལ་བྱེད་པ་
དང་། དེས་ནི་ཕ་རོལ་པོའི་ཡིད་ཀྱི་གསང་བ་ཐམས་ཅད་སྐད་ཅིག་ལ་བརྟོལ་བའི་
མཐུ་ནུས་དང་ལྡན་པའི་ཡོན་ཏན་ངོམ་པ་དང་། གཞོན་ཤ་ཆགས་ཤིང་དཀར་ལ་
དམར་མདངས་བཀྲ་བའི་འགྲམ་པའི་མཁུར་ཚོས་ཟུང་ནི་ཤིན་ཏུ་སྨིན་པའི་སིལ་
ཏོག་ཀུ་ཤུ་ལྟར་མཛེས་ཤིང་ཡིད་དུ་འོང་ལ། རས་ལྭ་ཐག་ལ་བབས་པ་ཕྲུག་ཁྲའི་
འདབས་ཤམ་ཅན་གྱི་སྣེ་མོ་ཅུང་ཟད་རལ་ཧྲུལ་དུ་གྱུར་པ་དེ་སེར་སྟོད་བྱས་པ་
ལས་མ་བཅོས་རང་བཞིན་གྱིས་མཛེས་པའི་སྒེག་ཆོས་ཤིག་མངོན་སུམ་དུ་མཐོང་
ཐུབ་ཅིང་། དེས་ནི་མི་ཡག་པ་གོས་ཀྱིས་བརྒྱན་ཞེས་པའི་སྲིད་པ་རྒན་པོའི་གཏམ་
དཔེ་དེ་ཡང་རྫུན་གྱི་ཟླ་ལ་བསྒྱུར་འདུག །
“བུ་འདྲ་མེད་ཟེར་བ་ཁྱོད་ལྟ་བུ་རེད། རྗེས་སུ་ཆུང་མ་བླངས་ན་ཆུང་མའི་
སྟུན་ནས་ངོ་རེ་ཚ།” ཁོ་མོས་ང་ལ་ཀུ་རེའི་ཚུལ་གྱིས་དེ་ལྟར་སྨྲས། །
“དེ་ཁྱོད་ལ་བབ་མེད། དོན་མེད་ཀྱི་སེམས་ཁྲལ་བྱེད་དོན་མི་འདུག དེ་
བས་ཕོ་གསར་ཚོའི་རྗེས་སུ་སོང་དང་། ཁྱོད་ཀྱི་བསམ་བྱ་འགྲུབ་ངེས་རེད།” ང་
ཅུང་ཟད་མ་རངས་པའི་ཚུལ་གྱིས་དེ་ལྟར་ལབ། །
“ཕྲག་དོག་གི་རྒྱ་མཚོའི་ཁ་ནས་གསེར་ཉ་འཛིན་ག་ལ་ཐུབ། སྡེ་མགོ་
སྐྱོང་ན་ཁོག་པ་ཡངས་དགོས། རྒོད་པོ་འཁྲིད་ན་མཐུར་མདའ་རིང་དགོས་ཟེར་བ་
མ་ཐོས་སམ།”
8 272 རྒྱུ



མ་མE
འབྲིང་སྡུག་ཐང་། རྒྱུ
“ང་སྡེ་མགོ་སྐྱོང་བའི་དཔོན་པོ་ནི་མིན། རྒོད་པོ་འཁྲིད་པའི་གཡོག་
པོའང་མིན། ཁོག་པ་མ་ཡངས་རུང་། མཐུར་མདའ་མ་རིང་རུང་ཁྱོད་ལ་འབྲེལ་བ་
ཅི་ཞིག་ཡོད།”
སྟག་དམར་ཡག་ནགས་ལ་མཆོངས་ཀྱང་ཉལ་ས་ཚང་དང་། བྱ་རྒོད་
པོས་ནམ་འཕང་བསྟད་ཀྱང་འབབ་ས་བྲག་རེད། ཁྱོད་ལ་ཉལ་སའི་ཚང་དང་
འབབ་སའི་བྲག་ཅིག་མི་དགོས་སམ།”
“ཨ།” ཚིག་གི་ནང་ན་ཚིག་དང་། རུས་པའི་ནང་ན་རྐང་ཟེར་བ་དེ་ཅིས་
མ་བདེན། ང་ལའང་ལན་འདེབས་རྒྱུ་མེད་པར་གྱུར་སོང་། སྔོན་ཆད་ཀྱང་ཁོ་མོ་ནི་
ཕོ་གསར་མང་བོས་ཕྱི་བསྐོར་ནང་བསྐོར་བྱས་ཡོད་ནའང་། གོ་སྐབས་ཙམ་བྱུང་ན་
ལྷ་སྐྱིད་ཀྱིས་ང་ལ་ཡང་ན་ཚིག་གི་ཐབ་རྡོ་སྒྲིལ་བ་དང་། མིན་ན་མུན་ནག་ལྐོག་
མདའ་འཕངས་མྱོང་། ཨེ། བུ་མོའི་སེམས་ཀྱི་གསང་བ་ནི་སྙིགས་རོས་སྦགས་པའི་
འདམ་གྱི་རྫིང་བུ་དང་ཨ་ན་མ་ན་རེད། གལ་སྲིད་ང་རང་ཆུ་དྭངས་ནོར་བུ་ཞིག་
ཡིན་རྒྱུ་ན་ལྗན་ལྗིན་གྱི་དྲི་མ་ཐམས་ཅད་བསྲུང་བར་ནུས་ཀྱང་། ང་རང་ཀེ་ཏ་ཀ་
ནི་མིན། གང་ལྟར་ཀྱང་། ངའི་བརྩེ་དུངས་ཀྱི་ལྕགས་ཀྱུའི་རྩེ་ལ་མཛའ་མཐུན་གྱི་
ཉ་མོ་ཞིག་འཁོར་གྱིན་འདུག འདི་ནི་བཀྲ་ཤིས་པའི་མཚན་མ་ཞིག་ཡིན་ནམ་
ཡང་ན་དོན་མི་འགྲུབ་པའི་སྔ་ལྟས་ཤིག་ཡིན། རྙི་ལ་ཐེབས་པའི་རི་དྭགས་ནི་
འཆོར་ས་མེད་ལ། དོལ་ལ་ཟིན་པའི་ཉ་མོའང་འཛུལ་ས་ཡོད་ཀྱི་མ་རེད།
ཡིན་ན་ཡང་། སྡེ་བའི་ཕོ་གསར་རྣམས་ནི་སྔར་བཞིན་རྔོན་པའི་རྗེས་ཀྱི་
ཁཱ་སྐྱག་ལྟར་ལྷ་སྐྱིད་ཀྱི་ཉེ་འདབས་སུ་ལང་ལོང་དུ་འཁོར་བ་དང་། ལྷག་པར་
དུ་ལྷུན་གྲུབ་ནི་ཡག་ཕོ་སྒོ་འཛོམས་ལ་ཁྱིམ་ཚང་ཡང་རྒྱུ་སྟོབས་ཅན་ཞིག་ཡིན་
པས་གོ་སྐབས་ཡོད་ཚད་བཙལ་ནས་ལྷ་སྐྱིད་ལ་ཀུ་རེ་རྩེ་བའམ། ཡང་ན་ཁོ་མོ་ལ་
W273



༩ ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
རོགས་རམ་བྱེད་ཅི་ཐུབ་ཀྱིས་བསླུ་བྲིད་གཏོང་བཞིན་མཆིས་པས། གནས་ཚུལ་
དེ་དག་ངས་ཁྲ་ཆུང་མིག་གིས་མཐོང་ཐེངས་རེ་དང་དར་ལུང་རྣ་བས་ཐོས་ཐེངས་
རེར་ཡིད་མི་བདེ་བའི་སྣང་བ་བཅོས་མིན་དུ་སྐྱེས་འོངས། ངོ་མ་བཤད་ན། ལྷུན་
གྲུབ་དང་ངེད་གཉིས་ཀྱི་འབྲེལ་ཐག་ཆད་དོན་ཡང་དེ་ལ་ཐུག་པ་ཡིན། སྔོན་ཆད།
ལྷུན་གྲུབ་དང་ངེད་གཉིས་ནི་གྲོགས་པོ་བཟང་བོ་ཡིན་མོད། འོན་ཀྱང་། ད་ལྟ་ལམ་
ནས་འཕྲད་སྐབས་ཀྱང་ཕན་ཚུན་ངོ་མི་ཤེས་པ་ལྟར་གཡོལ་ནས་འགྲོ་བཞིན་ཡོད།
གང་ལྟར་ཡང་། ང་ལ་རྩོད་ཟླ་དེ་ལྟ་བུ་ཞིག་བྱུང་བ་དང་། ཁོའི་ཆ་རྐྱེན་ནི་བདག་
ལས་ལྡབ་འགྱུར་གྱིས་བཟང་བས་ལྷ་སྐྱིད་དང་ངེད་གཉིས་ཀྱི་འབྲེལ་བ་དེ་མུ་
མཐུད་ནས་གནས་པ་ལ་འཇིགས་སྣང་ཧ་ཅང་ཆེ། སྐབས་སྐབས་སུ་ངའི་སེམས་
ལ་སྡེ་བའི་ནང་དུ་བུ་མོ་གཞོན་ནུ་མ་ད་དུང་མང་བས་ལྷ་སྐྱིད་ཁོ་ནར་ཞེན་
ཆགས་པས་ཅི་བྱ། ཁོ་མོའི་རྣམ་པ་མཛེས་ནའང་མཆོད་རྫས་སུ་བཤམས་སྤྱད་ནི་
མིན། ལོ་ནམ་ཟླས་དེད་ན་མི་སྡུག་གཉེར་མ་གོན་ངེས་ཡིན་ལ། ཕྱི་མོ་སྒོ་ལེགས་
ཀྱང་སེམས་བསམ་པ་ཅི་འདྲ་ཡིན་པ་སུས་ཤེས། སྤྱིར་ཡང་སྨན་མཛེས་མའི་
སེམས་ཀྱི་འགྱུར་ལྡོག་ནི་དབྱར་གསུམ་གྱི་གནམ་ངོ་དང་འདྲ། ཉི་མ་ཤར་ཤར་ལ་
ཆར་བ་འབབ་པ་དང་། ཆར་བ་འབབ་འབབ་ལ་འཇའ་ཤར་ཞིང་། འཇའ་ཚོན་
ཤར་ཤར་ལ་ཐོག་ལྡིར་བ། ཐོག་སྒྲ་ཡལ་མ་ཐག་གློག་ཞགས་འཁྱུག་པའང་ཡོད།
དེ་བས་རང་ཉིད་དང་བློ་སེམས་མཐུན་པའི་གྲོགས་མོ་ཞིག་བཙལ་བས་དགའ་
སྙམ། འོན་ཀྱང་། ངའི་བསམ་པའི་བརྩེ་དུངས་ཀྱི་བུང་བ་ནི་རང་དབང་མེད་པར་
ལྷ་སྐྱིད་ཀྱི་མེ་ཏོག་འདབ་མའི་སྟེང་དུ་ཞོགས་སོང་། ད་ནི་རང་སེམས་རང་ལ་མི་
དབང་བས་ང་རང་ཅི་བྱ་གཏོལ་མེད་དུ་གྱུར།
དབྱར་གཞུང་དུ། ཉི་མ་ནུབ་རིའི་ཕག་ཏུ་ཡིབ་ལ་ཉེ་སྐབས། ཕུ་བོས། ང་ལ་
274



འབྲོང་སྟག་ཐང་། རྒྱུན་
དངུལ་གྱི་མཛུབ་དཀྲིས་ཤིག་བསྟན་ཏེ། “ཚེ་རིང་། ཁྱོད་སྡོད་དང་། དེ་རིང་ངས་
ཁྱོད་ལ་འཚམས་རྟགས་ཤིག་སྟེར” ཟེར་བ་དང་། ཁོས་འཚམས་རྟགས་ཞེས་པའི་
ཡིག་འབྲུ་གཉིས་ཀ་ནན་གྱིས་བཤད་ཚུལ་ལ་བལྟས་ན་དོན་དག་གལ་ཆེན་ཞིག་
ཡོད་ཚུལ་གསལ་བོར་ཤེས་ཐུབ།
“སུའི་མཛུབ་དཀྲིས་རེད།”
ངའི་སེམས་ལ། ཕལ་ཆེར་ལྷ་སྐྱིད་ཀྱིས་བསྐུར་ལས་ཆེ་སྙམ་ན་ཡང་། ཁ་ནས་
དེ་ལྟར་དྲིས།
ཕུ་བོ་ཧེ་ཧེ་ཞེས་གད་མོ་དགོད་བཞིན། “སུའི་ཡིན་པ་ཁྱོད་ཀྱི་སེམས་
ན་ཁྲིགས་ཁྲིགས་རེད། འདིར་ཤོག” ཅེས་ངའི་སྲིན་མཛུབ་ཕར་འཐེན་ནས་
དངུལ་གྱི་མཛུབ་བཀྲིས་དེ་བཙན་ཚུགས་ཀྱིས་བསྐོན་ཏེ། “ཚད་དང་རན་པ་
ཞིག་རེད” ཟེར།
ཀྱེ། འདི་ནི་དངུལ་གྱི་མཛུབ་དཀྲིས་ཁོ་ན་མ་ཡིན་ཏེ། གཞོན་ནུ་མ་ཞིག་གི་
བརྩེ་དུངས་ཀྱི་མདུད་པ་དུས་ནམ་ཡང་མི་བཤིག་པའི “འཚམས་རྟགས” ཤིག་
རེད། འཇིག་རྟེན་གྱི་འཚོ་བ། བདེ་སྐྱིད་ཀྱི་སྣང་བ། བརྩེ་དུངས་ཀྱི་འདུན་པ་
བཅས་ནི་བྱི་ལ་ཙི་གུར་འཇབ་པ་དང་རྔོན་པས་རི་དྭགས་ལ་སྒུག་པ་ལྟར་རྐང་
འཇབ་ལག་འཇབ་ཀྱིས་ངའི་བསམ་པའི་ཁང་བཟང་ནང་དུ་འཛུལ་འོངས་པ་
དང་། ཕོ་མོའི་བརྩེ་དུངས་ཀྱི་བསམ་བློའི་མྱུ་གུ་དེ་ཚེ་གང་ལ་སྐྱིད་སྡུག་མཉམ་
མྱོང་བྱེད་པའི་རེ་འདུན་གྱི་ལུད་བཅུད་བཟང་བོ་དང་མཛའ་ཞིང་མཐུན་པའི་ཉི་
འོད་ཀྱིས་བསྐྱངས་ཏེ་ཐོག་དང་པོར་ངའི་གངས་དཀར་སེམས་ཀྱི་ས་ཞིང་གཤིན་
པོའི་ཐོག་ཏུ་འདབ་མ་རྒྱས་པ་དང་མེ་ཏོག་བཞད་མགོ་ཚུགས་སོང་།
ཡིན་ན་ཡང་། ཕུ་བོས་མཛུབ་དཀྲིས་དེ་ནི་ལྷ་མོས་ང་ལ་བསྐུར་བ་རེད་
275 རྒྱ



6
ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
ཟེར་བས། ངའི་སེམས་ནི་གྲང་ཤུར་ཤུར་དུ་གྱུར་པ་དང་། ཉིན་མོའི་ཟས་དང་
མཚན་མོའི་གཉིད་ཀྱང་བརྗེད་པ་ལྟ་བུར་གྱུར་སོང་། ལྷ་སྐྱིད་དང་ལྷ་མོ་གཉིས་
ནི་མ་སྤུན་གྱི་མཆེད་ཟླ་ཡིན་མོད། འོན་ཀྱང་། ངའི་བློ་ཡི་མོས་ཕྱོགས་དང་སེམས་
པ་ཤོར་ཕྱོགས་ནི་ལྷ་སྐྱིད་ཡིན་པ་ལས་ལྷ་མོ་ག་ལ་ཡིན། གང་ལྟར་ཡང་། མཛུབ་
དཀྲིས་དེ་ལྷ་མོ་ལ་ཕྱིར་སྤྲོད་ཐབས་ཤིག་བྱ་དགོས་སྙམ་ནའང་། གོ་སྐབས་མ་
འགྲིག་པར་ལུས་སོང་།
ཉིན་ཞིག་གི་དགོང་མོ། ཕུ་བོ་དང་ངེད་གཉིས་ཤིང་ཁང་ཆུང་ཆུང་ཞིག་ཏུ་
ཉལ་ཁར། ཕུ་བོས་ང་ལ་གཏམ་གློ་བུར་བ་ཞིག་བཤད་བྱུང་། ཡིན་རྒྱུ་ནི་ཉིན་དེར་
ལྷུན་གྲུབ་དང་ལྷ་སྐྱིད་གཉིས་ཀྱི་བར་ལ་ཚིག་རྩོད་དྲག་པོ་ཞིག་བྱུང་བ་དང་། རྩོད་
གཞི་ཅི་ཞིག་ཡིན་པ་ཕུ་བོས་ཀྱང་གསལ་བོར་མི་ཤེས་མོད། འོན་ཀྱང་། ལྷ་སྐྱིད་
ཀྱིས་ལྷུན་གྲུབ་ལ “ངོ་ཚ་རྒྱུ་མི་འདུག” ཅེས་སྡིགས་མོ་བྱས་པ་དང་། ལྷུན་གྲུབ་
ཀྱིས་ཁོ་མོ་ལ། “ང་ཚེ་གང་བོར་མི་རྐྱང་ལ་འདུག་དགོས་ཀྱང་ཁྱོད་ལྟ་བུ་ཆུང་
མར་མི་ལེན” ཟེར་སྲོལ་ལ་བལྟས་ན། ཁོ་གཉིས་ཀྱི་རྩོད་གཞིའང་ཕལ་ཆེར་ཤེས་
ཐུབ། དེ་དུས་ང་རང་བློ་ཅུང་ཟད་བདེ་བ་ཞིག་བྱུང་ན་ཡང་། ལྷ་མོའི་མཛུབ་དཀྲིས་
དེ་ད་དུང་ངའི་ལག་ཏུ་ཉར་ཡོད་པས་ཞག་གང་བོར་གཉིད་ཀྱང་མ་ཁུགས།
རྗེས་སུ་ངས་ལྷ་མོ་ལ་མཛུབ་དཀྲིས་དེ་ཕྱིར་སྟེར་སྐབས། རྒྱུ་མཚན་མཐའ་
དག་གཞི་ནས་ཧ་གོ་སོང་། གང་ལྟར་ཡང་ལྷ་སྐྱིད་དང་ངེད་གཉིས་ཀྱི་བསམ་ཚུལ་
ནི་གཅིག་པ་གཅིག་རྐྱང་རེད། ཡིན་ན་ཡང་། ལྷ་སྐྱིད་དང་ངེད་གཉིས་བར་གྱི་
འབྲེལ་བ་དེ་ལྷ་མོ་གཅིག་པུ་མ་གཏོགས་སུས་ཀྱང་མི་ཤེས་ལ། ཐ་ན་ངའི་ཕུ་བོ་
ལའང་རྒྱུ་མཚན་གཅིག་ཀྱང་བཤད་མ་མྱོང་།
སྐབས་དེར། ཀུང་ཧྲེའི་ཧྲུའུ་ཅི་བཀྲ་ཤིས་ཡོང་ནས་ང་ལ་བརྡ་སྦྱོར་བྱེད་
© 276 རྒྱུ



འབྲིང་སྟག་ཐང་། རྒྱུ
རྒྱུར། སང་ཉིན་ནས་བཟུང་། ང་རང་ཀུང་ཧྲེའི་ལས་བྱེད་པའི་གྲས་སུ་ཡར་འཐེན་
བྱེད་རྒྱུ་ཡིན། ཁོས་ང་རང་ཡིག་རྩ་བཟང་ཞིང་རྒྱ་ཡིག་ཀྱང་ཅུང་ཟད་ཤེས་པས་
ཀུང་ཧྲེའི་ཕྱུགས་ནད་སྨན་པ་བྱེད་དགོས་ཟེར། ང་ལ་ཕྱུགས་ནད་སྨན་བཅོས་
ཀྱི་ཤེས་བྱ་མེད་ཅེས་བཤད་པ་ལ། ཁོ་ན་རེ། “དེ་ལ་སྐྱོན་མི་འདུག ང་ཚོས་ཁྱོད་
སྟོང་སྐོར་ཕྱུགས་ལས་སློབ་གྲྭའི་ནང་དུ་ཟབ་སྦྱོང་བྱེད་དུ་མངགས་ཆོག ང་ཚོའི་
ཀུང་ཧྲེ་ནི་རོང་མ་འབྲོག་གི་ས་ཆ་ཡིན་པ་དང་། ཧྲེ་ཡོངས་ཀྱི་རུ་ཁག་མང་ཆེ་
བ་ནི་ཕྱུགས་ལས་གཙོ་བོ་ཡིན་པས་ལིས་སྨན་པ་གཅིག་པུས་མི་ཆོག རྒྱུ་མཚན་
ཞིབ་མོ་སང་ཉིན་ཀུང་ཧྲེའི་ནང་དུ་ཤོག་དང་། ལིས་སྨན་པས་ཁྱོད་ལ་ངོ་སྤྲོད་བྱས་
ཆོག” ཟེར།
.. གནས་ཚུལ་དེ་བཀྲ་ཤིས་པའི་འཕྲིན་བཟང་ཞིག་དང་འདྲ་བར་སྡེ་བ་
ཡོངས་སུ་ཁྱབ་སོང་། ཕྱི་ཉིན། ང་རང་ཀུང་ཧྲེའི་ནང་དུ་འགྲོ་སྐབས། ལྷ་སྐྱིད་ཀྱང་
ངའི་རྗེས་དེད་ནས་ལམ་ཐག་རིང་བོར་འོངས། ངས་ཁོ་མོ་ང་ལ་སྐྱེལ་མ་བྱེད་དུ་
འོངས་པ་རེད་བསམས་ནས་ཕྱིར་ལོག་པའི་ཁ་ལ་བྱས་པ་ན། ཁོ་མོས་ང་དང་ལྷན་
དུ་ཀུང་ཧྲེའི་ནང་ལ་གཉེན་སྒྲིག་ཡི་གེ་ལེན་དུ་འགྲོ་རྒྱུ་ཡིན་ཟེར། ངས་ང་རང་ད་
ལྟ་ལས་བྱེད་པ་བྱས་མ་ཐག་ཡིན་པ་དང་། ད་དུང་སྟོང་སྐོར་ལ་སློབ་སྦྱོང་བྱེད་དུ་
འགྲོ་དགོས་པས་གཉེན་སྒྲིག་གི་ཡི་གེ་བླངས་ན་མི་ལེགས་ཚུལ་བཤད་པ་ན། ཁོ་
མོས་མིག་མཐར་མཆི་མས་ཁེངས་ཏེ། “ད་ཁྱོད་རང་རྒྱལ་ཁབ་ཀྱི་ལས་བྱེད་པ་
ཉན་སོང་བས། ང་ལྟ་བུ་མིག་འོག་ལ་ཐོགས་རྒྱུ་མ་རེད” ཟེར་ནས་ངུ་སྔངས་བྱས་
བྱུང་། ངས་དེ་ལྟར་མིན་ཚུལ་གྱི་གནས་ལུགས་མང་བོ་བཤད་པ་དང་། གནས་
ཚུལ་ཅི་འདྲ་ཞིག་བྱུང་ན་ཡང་བློ་གཏན་ནས་མི་འགྱུར་ཞེས་ཚིག་རྔ་མནའ་ཡིས་
བསྒགས་པ་ན། ཁོ་མོ་ད་གཟོད་ཡིད་ཆེས་ལ་མ་ཆེས་པའི་ངང་ནས་ཕྱིར་མིག་ཡང་
277 རྒྱུ



ཙ
ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཡང་ལྟ་བཞིན་ལོག་སོང་། .
ངས་སྟོང་སྐོར་ཕྱུགས་ལས་སློབ་གྲྭའི་ནང་ལོ་གཉིས་ལ་སློབ་སྦྱོང་བྱས་ནས་
ཕྱིར་ལོག་སྐབས། ཡིད་སྐྱོ་བའི་གནས་ཚུལ་དེ་བྱུང་ཚར་འདུག ཨ་ཁ། གནས་
ཚུལ་དེ་ཚོ་ངས་ཁྱོད་ཚོར་བཤད་རྒྱུ་ལྟ་ཅི། ངའི་སེམས་ལ་དྲན་པ་ཙམ་གྱིས་ཀྱང་
སྡུག་བསྔལ་བཟོད་གླགས་མེད་པས། ཀློག་མཁན་རྣམས་ཀྱིས་བཟོད་སྒོམ་གནང་
བར་མཁྱེན།
ལྷ་མོའི་སེམས་གཏམ།
ངའི་མིང་ལ་ལྷ་མོ་ཟེར། ལྷ་སྐྱིད་དང་ངེད་གཉིས་མ་སྤུན་ཡིན་པར་མ་ཟད།
ཆུང་དུས་ནས་བཟུང་རྩེ་ཞོར་དགོད་ཞོར་དུ་ཆེར་སྐྱེས་པའི་རྩེ་རོགས་ཀྱང་ཡིན།
གནའ་མི་བོད་ཀྱི་གཏམ་དཔེ་ལ། ཕོ་སྟག་ལོ་བ་དཀོན། མ་འབྲུག་ལོ་བ་དཀའ་
ཟེར་བ་ལྟར། ལྷ་སྐྱིད་ཀྱི་ལོ་སྙིང་འབྲུག་ཡིན་པ་དང་། ཡག་མོ་སྒོ་དང་སེམས་
བསམ་པ་གང་གི་ཐད་ནས་བཤད་ནའང་ཁོ་མོ་ནི་ང་ཚོའི་སྡེ་བའི་བུ་མོ་རྣམས་
ཀྱི་གཙུག་རྒྱན་ཡིན་པས། ཕོ་གསར་ཚོས་ཁོ་མོ་ལ “སེང་ལྕམ་འབྲུག་མོ” ཞེས་
པའི་མཚན་སྙན་ཞིག་བཏགས་ཡོད་པ་དང་། འགའ་ཞིག་གིས “ཡིད་འཕྲོག་ལྷ་
མོ” ཞེས་ཀྱང་འབོད། ཁོ་མོ་ལོ་བཅོ་ལྔར་སོན་པའི་དུས་ནས་བཟུང་། གཉེན་སློང་
མཁན་དང་འབྲེལ་འཛིན་མཁན་རྒྱུན་ཆད་མ་མྱོང་། ཡིན་ན་ཡང་། ལྷ་སྐྱིད་ཀྱི་ཨ་
ཕ་ནི་མི་ཨུ་ཚུགས་ཅན་ཞིག་ཡིན་པ་དང་། ཁ་ནས་ཚིག་ཤོར་ན་ཕྱིས་སུ་ནོར་སོང་
བ་ཤེས་ན་ཡང་ཡོ་བསྲང་མི་བྱེད་པར་ནོར་བ་རྒྱུན་འབྱམས་སུ་གཏོང་མཁན་ཞིག་
ཡིན་ཞིང་། “ཕོ་རབ་ཚིག་ཐོག་དང་། འཕར་བ་རྗེས་ཐོག” ཟེར་བ་ནི་ཁོའི་མན་
278 རྒྱུ



འབྲིང་སྡུག་ཐང༌། ཉྩ
ངག་ཡིན་ལ། “ཁྱིས་མི་བཟའ་ལྕགས་དང་། མིས་མི་བཟའ་མནའ་ཡིན” ཟེར་
བ་ནི་ཁོའི་གཏན་ཚིགས་ཤིག་རེད། དེའི་ཁར་ལྷ་སྐྱིད་ད་དུང་ཨ་མའི་མངལ་ན་
མཆིས་པའི་ཚེ། ཨ་ཁུ་ཉི་མ་དང་ཁོ་གཉིས་ཀྱིས་གསང་གྲོས་ཤིག་བྱས་ཡོད་པས།
ལྷ་སྐྱིད་གནས་ལ་མ་བྱིན། ཡིན་ན་ཡང་། ལྷ་སྐྱིད་ཀྱི་སེམས་ན་སྔ་མོ་ནས་བཟུང་
སྙིང་ཉེ་བའི་གྲོགས་པོ་དང་བློ་གཏོད་སའི་དགའ་རོགས་ཤིག་ཡོད་པ་དང་། ཁོ་
མོའི་སེམས་ན་ཡོད་པའི་མི་དེ་ང་ལའང་གསང་བ་བྱས་ཏེ་ཡུན་རིང་བོ་ཞིག་ལ་
བཤད་ཁ་མ་ཉན། སྔོན་ཆད་ངའི་སེམས་ལ། ལྷ་སྐྱིད་ཕལ་ཆེར་ལྷུན་གྲུབ་ཀྱི་ཆུང་
མ་བྱེད་རྒྱུ་རེད་སྙམ་ན་ཡང་། ཁོ་གཉིས་ཚིག་རྩོད་དྲག་པོ་བྱས་རྗེས་ངའི་བསམ་
ཚུལ་དེ་ཡོངས་སུ་ནོར་འདུག་པ་ཤེས་སོང་། ་ ་ །
ང་ལ་ལྷ་སྐྱིད་ལྟ་བུའི་མོ་སྒོ་མེད་ལ་སེམས་བསམ་པའང་དེ་འདྲ་དྲང་རྒྱུ་
མེད་པས། རང་དང་ལོ་ན་མཉམ་པའི་ཕོ་གསར་ཚོས་གཉེན་སློང་བ་མེད་ལ། ཐ་
ན་ཀུ་རེ་རྩེད་མོ་ཙམ་རྩེ་མཁན་ཡང་ཧ་ཅང་ཉུང་། ཡིན་ན་ཡང་། ལྷ་སྐྱིད་དང་
ངེད་གཉིས་ཀྱི་འབྲེལ་བ་བཟང་བས་ཕོ་གསར་ལ་ལས་ཀྱང་དམིགས་ཡུལ་གཞན་
པ་བཅངས་ནས་ང་ལ་ཁ་ཡག་ངོ་དགའ་བྱས་པ་དང་། ངས་ལྷ་སྐྱིད་ཀྱི་ཁོག་ལོན་
པ་དང་བསྟུན་ནས་ང་ལ་ཁ་ཡག་ངོ་དགའ་བྱེད་མཁན་ཡང་ཇེ་མང་ཇེ་མང་དུ་
གྱུར། ངས་ཕོ་གསར་རྣམས་ཀྱི་རེ་བ་དེ་དག་ལྷ་སྐྱིད་ལ་གསང་སྟབས་ཀྱིས་བཤད་
ཐེངས་རེར། ཁོ་མོའི་གདོང་ལ་ཁོང་འཛུམ་ཞིག་ལངས་ཏེ་མགོ་བོ་གཡུག་གཡུག་
བྱེད་པ་ལས་ཁ་ཅི་ཡང་མི་གྲག་མོད། འོན་ཀྱང་། མགོ་བོ་གཡུག་པ་དེས་ཕོ་གསར་
རྣམས་ཀྱི་སེམས་ལ་ཆུ་འཁྱག་བླུགས་པ་རེད། ངོ་མ་ཕོ་གསར་ཁ་ཤས་ལ་ལ་རྒྱ་
ཟེར་བ་དེ་གཏན་ནས་མི་འདུག ལ་ལས་སྒོ་ཁྱིས་བདག་པོ་མཐོང་བ་ན་མགོ་སྒུར་
ཞིང་རྔ་མ་གཡུག་པའི་ཚུལ་ལྟར་ཞུ་བ་བྱེད་པ་དང་། ཞུ་བ་བྱས་ཀྱང་མ་ཕན་ན་
མསb
ཙིཏྟཾ 279 ཉྩ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
འཇིགས་སྣང་བསྐུལ་པའང་ཡོད། འཇམ་རྩུབ་ཀྱི་ཐབས་ཤེས་ཅི་འདྲ་བཀོལ་ཡང་
རུང་། ལྷ་སྐྱིད་ཀྱི་བསམ་པ་ནི་རི་རྒྱལ་ལྷུན་པོ་ལྟར་གཡོ་བ་མེད་པ་དང་རྡོ་རྗེའི་
བྲག་རི་ལྟར་འགྱུར་བ་མ་བྱུང་། སྐབས་དེར། ངའི་བློ་ཡུལ་ལས་འདས་པའི་དོན་
དག་ཅིག་བྱུང་བ་དང་། དོན་དག་དེས་ངས་རང་གི་གྲོགས་མོའམ་སྤུན་མཆེད་ལ་
མགོ་བསྐོར་མི་གཏོང་ཀ་མེད་འབྱུང་དུ་བཅུག ་
ཉིན་ཞིག་ལ། ཨ་རྒྱ་རིག་ཡག་གིས་ལག་ཕྱིས་མེ་ཏོག་ཅན་ཞིག་གི་ནང་
དུ་ཀ་ར་རྒྱ་མ་གང་གཅུད་ནས་ང་ལ་ཁ་རོག་ཏུ་བྱིན་ནས་ལྷ་སྐྱིད་ལ་སྟེར་ཐབས་
བྱོས་ཟེར། ངས་ཁོ་ལ་སྟེར་མི་ཐུབ་ཅེས་བཤད་ཀྱང་ཁོས་ང་ལ་ཞུ་བ་ནན་གྱིས་བྱས་
སྟབས། གཅིག་ན་ཁོ་མི་དྲང་མོ་ཞིག་ཡིན་པ་དང་། གཉིས་སུ་ཁོའི་ཚུགས་ཀར་
བལྟས་ན་སྙིང་རྗེ་བ་ཞིག་འདུག་པས་ངས་ཀྱང་ཁོའི་རེ་བ་སྐོང་རྒྱུའི་ཁས་བླངས་
པ་ཡིན། ཁོའི་གདོང་ལ་འཛུམ་གྱིས་ཁེངས་ཏེ་ཁ་ཕྱིར་འཁོར་ནས་འགྲོ་སྐབས།
ངའི་སེམས་ལ་ཨ་རྒྱ་རིག་ཡག་གིས་ལྷ་སྐྱིད་ལ་རེ་བ་བྱེད་པ་ནི་སྦལ་བ་ན་ཁུང་
ནང་ནས་བསྡད་དེ་བསམ་པ་གླིང་དཀར་སྟོད་ལ་སོང་ཟེར་བའི་ཟླ་ལ་གྱུར་འདུག་
སྙམ། ཉིན་དེའི་དགོང་མོ། ངས་རིག་ཡག་གི “འཚམས་རྟགས” དེ་འཁྱེར་ནས་
ལྷ་སྐྱིད་ཚང་ལ་སོང་བ་དང་། དོན་དག་གཞན་པ་ཞིག་ལ་ཁ་གཡར་ནས་ཁོ་མོ་སྒོ་
ཁར་བོས་ཏེ། །
“ལྷ་སྐྱིད། དེ་རིང་ཡང་འཚམས་རྟགས་ཤིག་འདུག མོ་སྒོ་ཡག་ན་ཡོང་
སྒོ་མང་ཟེར་བ་དེ་ངོ་མ་རེད” ཅེས་བཤད་པ་ལ། །
ཁོ་མོ་ཅུང་ཟད་ཁོང་ཁྲོ་ལངས་པའི་ངང་ནས། “མ་བཅོལ་བའི་ལས་ཀ་དེ་
ཚོ་ཁྱོད་ཀྱིས་ལས་མི་དགོས། མི་གཙང་བའི་ཡོང་སྒོ་དེ་ཚོ་ང་ལ་མི་དགོས། དགོས་
ན་ཁྱོད་རང་གིས་ཁྱེར” ཟེར།
༄༅ 28



འབྲོང་སྟག་ཐང་། རྒྱུa
“མི་དགོས་ན་རྒྱ་སྒོ། མ་བྱིན་ན་སྤྱི་ཁ། ཕྱིན་ཆད་འགྱོད་པ་མ་སྐྱེས་ཨང་།”
“འེ། ཅུང་ཞིག་སྒུགས་དང་། དེ་སུའི་རེད།”
“ཁྱོད་ལ་མི་དགོས་ན་སུའི་ཡིན་ཀྱང་ཡིན་དུ་ཆུག” ང་ཕྱིར་འགྲོ་རྩིས་
བྱས་པ་ལ། ཁོ་མོས་ངའི་སྐྲའི་ལན་བུ་ནས་འཇུས་ཏེ། “ཨ་ཆེ་ལོ་ལོ། དྲང་མོར་
ཤོད། སུའི་རེད” ཅེས་དྲིས།
ངས་མཆུ་ཐོ་ཐོ་བྱས་ཏེ་ཚེ་རིང་ཚང་གི་ཕྱོགས་སུ་བསྟན་ནའང་། མཚན་མོ་
སྨག་ནག་པས་ལྷ་སྐྱིད་ཀྱིས་བརྡ་དེའི་ཧ་མ་གོ་བར། “མྱུར་མོར་ཤོད་དང་། ཨ་ཆེ་
ལོ་ལོ། དྲང་མོར་བཤད་ན་ངས་ཁྱོད་ལ་གླ་སྟེར” ཟེར། །
“གླ་ཅི་ཞིག་སྟེར་རྒྱུ།” །
“འདི།” ལྷ་སྐྱིད་ཀྱིས་ལག་ཕྱིས་ནང་གི་ཀ་ར་ཚང་མ་ངའི་རུམ་ལ་བླུགས།
“ཁྱོད་ལ་བྱིན་པའི་ཀ་ར་ཚང་མ་ངས་ཟོས་ན་གནས་ལུགས་དང་མི་
མཐུན་ལ། གཞན་ཡང་སྙིང་ན་མཁན་ཡང་ཡོད་ཀྱི་རེད། དེར་མ་ཟད། ཁྱོད་ཀྱང་
འགྱོད་པ་སྐྱེས་ངེས་རེད།”
“མི་ཡི་སེམས་ལ་མ་དྲན་གོང་དུ་འདྲེ་ཡི་ཁོག་ལ་འཆར་ཟེར་བ་ངོ་མ་
རེད། དྲང་མོར་ཤོད། ང་འགྱོད་པ་མི་སྐྱེས།”
“ཁྱོད་ཀྱི་ཁྱིམ་མཚེས་ཚང་གི་མི་ཞིག་རེད།”
“ཚེ་རིང་ཨེ། རེད་ཨེ། ཨ་ཆེ་ལོ་ལོ་གཞན་ལ་མ་བཤད།”
ངས་ཀ་ར་ཚང་མ་མོ་ལ་ཕྱིར་བྱིན་པ་ཡིན།
ཕྱི་ཉིན་ཞོགས་པར། ངེད་གཉིས་མཉམ་དུ་ཆུ་ལེན་དུ་འགྲོ་སྐབས། ལྷ་སྐྱིད་
ཀྱིས་རིག་ཡག་གིས་བྱིན་པའི་ལག་ཕྱིས་དེ་མགོ་ལ་དཀྲིས་ཡོད་པས། ཁོ་མོ་ངའི་
མགོ་སྐོར་འོག་ཏུ་ཐེབས་པ་ངས་ཤེས་ན་ཡང་། ངས་ཀྱང་ལག་ཕྱིས་དེ་ཚེ་རིང་
རྒྱུ 227 ཚུ་



༩ ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
གིས་བྱིན་པ་ལྟར་བྱས་ནས་གསང་བ་དེའི་མཐིལ་མ་བརྟོལ་ལ་བརྟོལ་ཀྱང་ཡོད་
པ་མི་འདུག གང་ལྟར་ཚེ་རིང་དང་རིག་ཡག་གཉིས་ཀ་སྤུན་ཟླ་ཡིན་པས། སྤུན་
ཟླ་གཉིས་ལ་ཁྱད་ཅི་ཡོད་སྙམ་སྟེ་ཁ་རོག་ལ་བསྡད་པ་ཡིན། ཁོ་མོས་ང་ལ་ཀ་ར་
སྤར་བ་གང་བྱིན་ནས “ཁྱོད་ངེད་གཉིས་བར་གྱི་ཟམ་པ་དང་བར་བ་ཡིན་པས།
འདི་ཁྱོད་ཀྱི་སྐལ་ཡིན” ཟེར། ལམ་ཁར་ཁོ་མོས་ཚེ་རིང་བཟང་ཚུལ་རྒྱན་ཚུལ་
གྱི་གཏམ་མང་བོ་ང་ལ་བཤད་པ་དང་། སྐབས་རེར་མགོ་ཡི་ལག་ཕྱིས་བླངས་ནས་
ཕུར་ཕུར་བྱས་པ་དང་། སྐབས་རེར་ལག་ཕྱིས་རུམ་ལ་བཅུག་ནས་བྲང་ལ་དམ་
པོར་སྦྱོར་ཞིང་། ཚུལ་དེ་ནི་བྱིས་པ་ཆུང་ཆུང་ཞིག་ལ་རྩེ་སྤྱད་ཡག་པོ་ཞིག་ཐོབ་
པའི་ངང་ཚུལ་དང་ཨ་ན་མ་ན་རེད།
“ ཨ་ཆེ། ཁྱོད་ཀྱིས་བལྟས་ན་ཚེ་རིང་ཅི་འདྲ་རེད།” ངེད་གཉིས་ཀྱིས་ཆུ་
ཁུར་ནས་ཕྱིར་ལོག་སྐབས་ཁོ་མོས་གློ་བུར་དུ་ང་ལ་དེ་ལྟར་དྲིས།
“ཚེ་རིང་ཨེ། སུ་ཚང་གི་ཚེ་རིང་།” ངས་ཁོ་མོའི་ཚིག་དོན་གོ་ཡང་མ་གོ་
ཁུལ་བྱས་ནས་དེ་ལྟར་དྲིས།
“ཚེ་རིང་གཅིག་མ་གཏོགས་གཉིས་གང་ན་ཡོད། ཁྱམ་མེ་ཁྱོམ་མེ་མ་
བྱེད།”
“འོ། ཚེ་རིང་ཨེ། བཤད་རྒྱུ་མི་འདུག་བློ་རིག་པ་དེ་རྣོ། ཡག་ཕོ་སྒོ་དེར་
ཡོད། དེ་མི་བཟང་ན་སུ་བཟང་རྒྱུ།”
དབྱར་གཞུང་གི་ཞོགས་པའི་མཁའ་དབུགས་གྲང་མོ་ཡིན་ན་ཡང་། ལྷ་
སྐྱིད་ཀྱི་གདོང་ལ་དམར་མདངས་རྒྱས་ཤིང་སེམས་ལ་དྲོད་རྒྱུན་ཞིག་གིས་ཁྱབ་
འདུག ཁོ་མོས་སེམས་ཀྱི་དགའ་སྣང་གནོན་མ་ཐུབ་པར། ང་ལ་ཁུ་ཚུར་གྱིས་གཞུ་
ཅི་ཐུབ་བྱས་སྟབས། ངའི་ལུས་ལ་ན་ཟུག་ཕྲ་མོ་བར་མེད་དུ་སྐྱེ་རུ་བཅུག ཁོ་མོས་
232 རྒྱུ



འབྲིང་དུག་ཐང་།
ང་ལ་ཁུ་ཚུར་གཞུ་སྐབས་ཤེད་ཤུགས་ཆེ་དྲགས་པས་རྒྱབ་ཀྱི་ཟོ་བའི་ནང་གི་ཆུ་
འཁྱོམས་ཏེ་ཁོ་མོའི་གཉའ་བ་རློན་པར་སྦྱངས་པ་དང་། ལུས་ལ་དྲོད་རྒྱས་ཡོད་
སྟབས་ལྷ་སྐྱིད་ཀྱི་གཉའ་བའི་ལྟག་ཀ་ནས་རླངས་པ་འཐུལ་གྱིན་འདུག
་ སྡེ་འདབས་སུ་སླེབས་པ་ན། ཁོ་མོས་དངུལ་གྱི་མཛུབ་དཀྲིས་ཤིག་བླངས་
ཏེ་ང་ལ་བྱིན་པ་དང་། གདོང་ལ་སྐྱེངས་པའི་ཉམས་དང་བཅས་ཏེ། “འདི་ངའི་
ལན་ཡིན། གཞོན་ནུ་མ་ཞིག་གི་བསམ་པའི་བརྩེ་དུངས་འདི་ལ་བཅོལ་ཡོད་པས་
ཨ་ཆེ་ཁྱོད་ཀྱིས་མི་མ་ནོར་བར་སྟེར་རོགས་གྱིས” ཟེར།
དེ་དུས་ཚེ་རིང་གི་ནད་སངས་དྲག་བྱུང་ནས་ངལ་རྩོལ་བྱེད་ཀྱིན་ཡོད་
པས། ངས་ཉིན་དཀར་ལས་ཀ་ལས་སྐབས་གོ་སྐབས་འོས་འཚམ་ཞིག་བཙལ་ནས་
མཛུབ་དཀྲིས་དེ་ཁོ་ལ་སྟེར་ཐབས་བྱ་དགོས་སྙམ། ཡིན་ན་ཡང་། དེ་དུས་སྐྱེས་མ་
ཚོས་ཡུར་མ་ཡུར་དགོས་པ་དང་། སྐྱེས་པ་ལ་ལས་ཞིང་ལ་ཆུ་གཏོང་གི་ཡོད་ཀྱང་།
ཚེ་རིང་ནི་ངལ་རྩོལ་གྱི་གྲས་སུ་ཞུགས་མ་ཐག་ཡིན་པས་ཆུ་གཏོང་མཁན་གྱི་གྲས་
ན་མི་འདུག ངས་ཉིན་འགའ་ཞིག་གི་རིང་ལ་མཛུབ་དཀྲིས་དེ་སྟེར་ཐབས་མ་
རྙེད། རིག་ཡག་ནི་ཆུ་གཏོང་མཁན་ཡིན་པས་ཁོས་ལྷ་སྐྱིད་ཀྱི་མགོ་ཡི་ལག་ཕྱིས་
མེ་ཏོག་ཅན་དེ་རིག་སྐབས། གདོང་ལ་འཛུམ་ཞིག་ལངས་ཡོད་པ་དང་། གོ་སྐབས་
ཡོད་ཚད་བཙལ་ནས་ལྷ་སྐྱིད་ལ་ཁ་བརྡ་བྱེད་པ་དང་། སྐབས་རེར་ལྷ་སྐྱིད་ལ་
རོགས་བྱས་ཏེ་ཡུར་མ་ཡུར་བ་དང་། དགོང་མོ་ལས་མཚམས་གྲོལ་ནས་ཕྱིར་ལོག་
ཁར། ཁོ་རང་འགུལ་གྱིས་སོང་ནས་ལྷ་སྐྱིད་ཀྱི་ལྡུམ་བུ་སླེ་བོ་ནང་འཇུག་རོགས་
བྱེད་པ་སོགས་རོགས་བྱེད་ས་རྙེད་ཚད་ལ་རོགས་བྱེད་ཀྱིན་འདུག དེར་ངའི་ཁོག་
ནས་དགོད་ཁ་ཤོར་ན་ཡང་མི་ཤེས་ཁུལ་བྱས་ནས་བསྡད་པ་ཡིན། ལྷ་སྐྱིད་ཀྱིས་
མཛུབ་དཀྲིས་སྟེར་ཐུབ་མིན་གྱི་སྐོར་ཡང་ཡང་དྲིས་པས་ང་ཡང་བྲེལ་བ་ཆེན་པོ་
༄༅ 283 རྒྱུ



་་
ཀྲུང་གོའི་བོད་ཀྱི་དེང་རབས་ཚིལ་རིག་གཅེས་བཏུས།
ལངས་བྱུང་། ད་ནི་ཉིས་ཡུར་གྱི་མགོ་བརྩམས་མ་ཐག་ཡིན་པས། ཉུང་མཐར་ཡང་
ཟླ་གཅིག་ཙམ་ལ་ཚེ་རིང་དང་འཕྲད་པའི་གོ་སྐབས་མི་འདུག ད་ཅི་བྱ་སྙམ་ཞིང་
ཡོད་ཙ་ན། ངའི་ཁོག་ལ་བློ་གསར་བ་ཞིག་སྐྱེས་བྱུང་། །
ཉིན་ཞིག་གི་སྔ་དྲོ། རིག་ཡག་གཅིག་པུས་ཞིང་གྲུ་བཞི་རིང་བོ་ཞིག་ལ་
ཆུ་གཏོང་བཞིན་ཡོད་པས། ང་སྒོར་འབུད་ཁུལ་གྱིས་རིག་ཡག་གི་གམ་ལ་སོང་
ན་ས། “ཨ་རྒྱ་རིག་ཡག ཁྱོད་འདིར་ཤོག་དང་། ང་ལ་དོན་དག་གལ་ཆེན་ཞིག་
ཡོད” ཅེས་གཞན་གྱིས་མི་རིག་སའི་ཞིང་གཉའ་ལ་སྐད་བཏང་བ་ཡིན། དེར་ངས་
ཁོ་ལ་སྔོན་ཆད་ངས་ཁོ་ལ་རོགས་བྱས་ཚུལ་དང་། ད་ལྟ་ཁྱོད་ཀྱིས་ང་ལ་རོགས་
བྱེད་དགོས་ཞེས་བཤད་པས། ཁོ་རང་དགའ་སྤྲོའི་ངང་ནས “ལོས་བྱེད་ལོས་བྱེད།
མྱུར་མོར་ཤོད” ཟེར།
“འདི་ཚེ་རིང་ལ་སྟེར་ཐབས་བྱོས།” ངས་མཛུབ་དཀྲིས་དེ་ངའི་ཡིན་པའི་
ཁུལ་གྱིས་ཅུང་ཟད་ངོ་ཚ་བའི་རྣམ་འགྱུར་དང་བཅས་ཏེ་ཁོ་ལ་བྱིན་པ་ལ། ཁོས་
ང་ལ་ཐེ་ཚོམ་གྱི་ངང་ནས་མིག་ཧྲིག་གེར་ལྟ་བཞིན། “ངས་བྱིན་ཆོག་ཀྱང་། ཚེ་
རིང་གིས་ལེན་མིན་མི་ཤེས། ལེན་ཁ་མ་ཉན་ན་ང་ལ་ལེ་མ་འདེད་ཨང” ཟེར། །
“ཡིན་གཅིག་མིན་གཉིས་ལེན་དུ་འཇུག་དགོས། གལ་ཏེ་ཁོ་ལ་གྱོན་
འདོད་མེད་ན་ང་ལ་ཕྱིར་བྱིན་པས་ཆོག འོན་ཀྱང་། ཁྱོད་ཀྱིས་ཕྱིར་ཁྱེར་ཡོང་ན་
མི་ཆོག ཁོ་རང་ལ་ཕྱིར་སྤྲོད་དུ་ཆུག ཨེ་གོ་ཐལ།”
རིག་ཡག་ཁོང་དགོད་བྱེད་བཞིན་མཛུབ་དཀྲིས་དེ་ཨམ་ཕྲག་ནང་ལ་
བཅུག་པ་དང་། “དེ་ལས་སླ་མོ་ཞིག་རེད” ཟེར།
ཡུར་མ་ཡུར་ཚར་སོང་། སྔོ་ལྗང་ལྗང་དུ་སྐྱེས་པའི་ལོ་ཏོག་རྣམས་འཇམ་
ཞིང་བསིལ་བའི་རླུང་གི་ཁྲོད་ན་ཕར་ཡོ་ཚུར་ཡོ་བྱེད་པ་དང་། ཞིང་ཚིགས་སུ་
224 ཉྩ



འབྲོང་སྟག་ཐང༌། ཨུ་
སྐྱེས་པའི་ཡུལ་སིལ(ཁམ་བུ)སྡོང་བོའི་མགོ་ལ་སིལ་ཏོག་སྐྱ་རྡོ(མ་སྨིན་པའི་སིལ་
ཏོག)རྣམས་མདུད་ལོག་བརྒྱབ་ནས་ཐོགས་འདུག མི་འགྱང་བར་སྔོ་ཞིང་ལྗང་
བའི་ལོ་ཏོག་རྣམས་ཀྱིས་གསེར་ལྟར་སེར་བའི་ཕྱི་གོས་གྱོན་ངེས་ཡིན་ལ། སྟོན་
གསུམ་གྱི་དུས་ཚིགས་དེ་སླེབས་ན། སྟོན་ཏོག་བརྔ་བ་དང་གཡུལ་གཅོག་པ། འབྲུ་
རིགས་མཛོད་དུ་བསྡུ་བ་སོགས་ལས་ཀ་བྲེལ་བ་ཆེ་བས། ལོ་རྒྱུན་གྱི་ལུགས་སྲོལ་
ལྟར་ཡུར་མ་ཡུར་ཚར་རྗེས་ཉིན་གསུམ་ལ་ངལ་གསོ་བྱེད་པ་དང་། ངལ་གསོ་བྱེད་
སྐབས་ཤ་རེ་བཤས་ནས་འཚོ་བ་ལེགས་བཅོས་བྱེད་པ་ཡིན། ཉིན་དེར། ང་ཤ་བཙོ་
མཁན་ཡིན་པ་དང་། ཚེ་རིང་ནི་ནང་ཁྲོལ་འཁྱུད་མཁན་རེད། ནང་ཁྲོལ་མ་བཀྲུས་
གོང་ལ་ཤ་བཙོ་རྒྱུ་ཅང་མེད་པས། ང་ཚོས་ཀྱང་རྒྱུ་མ་འཁྱུད་རོགས་བྱས་པ་ཡིན།
ངས་ཆུ་དྲོད་འཇམ་ཟངས་དེམ་གང་ཁྱེར་ནས་བསམ་བཞིན་དུ་ཚེ་རིང་ཡོད་སར་
སོང་བ་ལ། ཁོས་ང་ལ་འཛུམ་ཞིག་བསྟན་ནས “ཁྱོད་ཀྱིས་ང་ལ་རོགས་བྱེད་རྒྱུ་
ཡིན་ནམ” ཟེར། །
དེར་ཁོས་ཁྲག་རྒྱུ་རིང་བོ་ཞིག་བཟུང་ནས། “འོ་ན་ཆོག་གི འགྲོ། ཕ་གིར་
འགྲོ” ཟེར། མི་མེད་སའི་ཕ་བོང་ཆུང་ཆུང་ཞིག་གི་རྩེ་ལ་སླེབས་རྗེས། ཁོས་ཁྲག་
རྒྱུའི་ནང་གི་བཙོག་པ་རྣམས་ལག་པས་འདེད་ཞོར་དུ། མདང་ཕྱིས་ཉིན་འགའི་
སྔོན་གྱི་མཛུབ་དཀྲིས་དེ་ཁྱོད་ཀྱིས་ང་ལ་བྱིན་པ་ཡིན་ནམ” ཟེར། .
ངས་ཁོ་ལ་ཉམས་སད་ཅིག་བྱེད་དགོས་སྙམ་ནས་ཡིན་པའི་བརྡ་ལ་མགོ་
བོ་གུག་ཙམ་བྱས་པ་ཡིན།
“ཁྱོད་ཀྱིས་ང་ལ་དེ་འདྲའི་བརྩེ་དུངས་བཅངས་པ་ངོ་མ་བཀའ་དྲིན་
ཆེ།” ཁོས་ངའི་གདོང་ལ་མིག་ཞགས་ཤིག་འཕངས་པ་དང་། ང་རང་དོགས་མི་
བདེ་བའི་སྣང་བ་ཅི་ཡང་མེད་པ་རིག་ནས། མུ་མཐུད་ནས་རྒྱུ་མ་འདེད་ཞོར་དུ།
ཉྩ 235 ཉྩ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
“ཡིན་ན་ཡང་། ཧེ།” ཁོ་གད་མོ་ཞིག་བགད་པ་དང་། ཚུགས་ཀ་ལ་བལྟས་
ན་ངའི་ངོ་ཆོད་ཀྱི་མེད་པ་འདྲ། “ངོ་མ་བཤད་ན། ང་ལ་དགའ་རོགས་ཡོད།”
“འོ། ཁྱོད་ཀྱི་དགའ་རོགས་སུ་ཡིན་ནམ།” ངས་བསམ་བཞིན་དུ་དེ་ལྟར་
དྲིས། །
“ད་དུང་མི་གཅིག་ལའང་བཤད་མི་ཉན། རྗེས་སོར་ངས་མ་བཤད་
ནའང་ཁྱོད་ཀྱིས་ཤེས་ངེས་རེད།” ་ ་
ངས་སེམས་སྡུག་པའི་རྣམ་འགྱུར་ཞིག་བསྟན་ནས་ཁ་རོག་ལ་བསྡད་པ་
ཡིན། ཚེ་རིང་ལ་ཡང་བཤད་རྒྱུ་ཅི་ཡང་མེད་པར་རེ་ཞིག་ལུས་པ་དང་། དེ་ནས་
ཁོས་ཨམ་ཕྲག་བསྔོགས་ནས་མཛུབ་དཀྲིས་དེ་ཕྱིར་བླངས་ཡོང་ཞིང་། མགོ་སྒུར་
ནས་མཛུབ་དཀྲིས་དེ་ལག་པ་གཡོན་པས་ངའི་མདུན་དུ་བསྲིངས་ནས་ཡོང་། ང་
དགོད་རྒྱུ་ཡོང་ནས་བསྲན་མི་ཐུབ་ཀྱང་ཨུ་ཚུགས་ཀྱིས་བསྲན་ནས་གད་མོ་མ་
བགད་ལ། མཛུབ་དཀྲིས་ཀྱང་མ་བླངས། སྐབས་དེར་ཁོས་གློ་བུར་དུ་མགོ་ཡར་
བཀྱགས་ནས། “མ།(0 ཁྱོད་ཀྱི་མཛུབ་དཀྲིས་རང་གིས་ཕྱིར་ཁྱེར་ལ་སོང” ཟེར།
“དངུལ་གྱི་མཛུབ་དཀྲིས་བྱིན་ཀྱང་གོན་འདོད་མེད་ན་སྡུག་གྱོང་རེད།
ཕྱིན་ཆད་འགྱོད་པ་མ་སྐྱེས་ཨ།”
ཁོས་སླར་ཡང་ངའི་གདོང་ལ་གཅིག་བལྟས་པ་དང་། ད་ཐེངས་མིག་གི་
མདངས་ལས་ཅུང་ཟད་མ་དགའ་བའི་ཉམས་ཤིག་དང་སུན་སྣང་སྐྱེས་པའི་ཉམས་
ཤིག་ཤར་འདུག །
“མཛུབ་དཀྲིས་དེ་ང་ལ་འབྲེལ་བ་ཅི་ཡང་མེད། གོན་འདོད་མེད་ན་རང་
གིས་ལྷ་སྐྱིད་ལ་བྱིན། ཁྱོད་གཉིས་ཀྱི་མཛུབ་དཀྲིས་དེ་ང་ལ་བྱིན་ནས་ཅི་བྱེད།”
ཁོའི་བློ་སེམས་ཉིས་འགལ་དུ་བཟུང་ནས། ང་ལ་མིག་ཅེ་རེར་ལྟ་བ་དང་
༄༅ 233 རྒྱུ



འབྲོང་སྟག་ཐང་།
ངའི་གདོང་གི་རྣམ་འགྱུར་དང་བསྟུན་ནས་ཚུར་བརྐྱངས་པའི་ལག་པ་དེ་རིམ་
གྱིས་ཕར་བསྐུམས་ཤིང་། དངུལ་གྱི་མཛུབ་དཀྲིས་དེ་ལ་ཞིབ་ལྟ་ཞིག་བྱས་རྗེས།
སླར་ཡང་ཨམ་ཕྲག་ནང་ལ་བཅུག་པ་དང་། ང་ལ་འཛུམ་ཞིག་བསྟན་ནས། “ཁྱོད་
ཁོང་ཁྲོ་མ་ལངས” ཟེར།
“ཧིན། ཁོང་ཁྲོ་ལོས་ལང་། ཇ་ལན་དུ་གཅིན་བླུད་ན་ང་ད་དུང་གད་མོ་
དགོད་དགོས་པ་ཨེ་རེད། ཕྱིན་ཆད་མི་ཁྱོད་ལྟ་བུ་ལ་བཟང་མི་བཅའ་ཁོ་ཐག་
ཡིན།”
“དེ་འདྲ་མ་བྱེད། ཕྱིན་ཆད་ངའི་སེམས་གཏམ་ཚང་མ་ཁྱོད་ལ་བཤད།”
སྐབས་དེར། ངས་མིག་གིས་ལྟ་ཕྱོགས་ཀྱིས་རིག་ཡག་ཚུར་འོངས་པ་མཐོང་
བ་དང་། ཚེ་རིང་དང་ངེད་གཉིས་ཀྱིས་ཁ་བརྡ་བྱེད་བཞིན་པ་མཐོང་ནས་མྱུར་མོར་
ཁ་ཕྱིར་འཁོར་ནས་བུད་སོང་། དེ་ནས་བཟུང་། རིག་ཡག་གིས་ང་མཐོང་མ་ཐག་ཚེ་
རིང་གི་རྒྱུ་མཚན་རྣམས་བཤད་པ་དང་། བཤད་ཚར་རྗེས་ང་ལ་ལྷ་སྐྱིད་ཀྱི་གནས་
ཚུལ་འདྲི་ཅི་ཐུབ་བྱེད། སྐབས་དེ་དག་ཏུ་ང་རིག་ཡག་ལ་སེམས་བསམ་པའི་གཏིང་
ནས་སྙིང་རྗེ་ཞིག་སྐྱེས་པ་དང་། དངོས་ཡོད་དང་མི་མཐུན་པའི་ཁོའི་བྱིས་བློའི་རེ་
སྟོང་དེ་ལ་རྒོད་བྲོ་བའི་སྣང་བ་ཞིག་སྐྱེས་སྟབས། ངས་ཀྱང་ལན་གཅིག་མིན་པར་
སྐད་ཆ་དྲང་མོར་བཤད་དགོས་བསམས་ཀྱང་། ཁོས་ལྷ་སྐྱིད་ལ་བཅངས་པའི་བརྩེ་
དུངས་ནི་ལྷག་བསམ་རྣམ་དག་ཅིག་ཡིན་པ་དང་། ལྷ་སྐྱིད་འདོད་པའི་བསམ་
ཚུལ་ནི་དེ་ལྟར་ལྷང་ལ་བུད་ཡོད་པས། མེ་འབར་བའི་སེམས་ལ་ཆུ་འཁྱག་པ་
ལྟ་བུའི་ཚིག་བཤད་འདོད་ང་ལའང་མི་འདུག་ཅིང་། གཞན་དུ་ན་ཁོ་ལ་འཕྲུལ་
སྣང་དེ་འདྲ་ཞིག་སྟེར་མཁན་ནི་ང་རང་ཉིད་ལན་པ་ཡིན་པས། ངའི་སེམས་ལ་
ནོངས་འགྱོད་ཚད་མེད་པ་ཞིག་སྐྱེས་འོངས། གང་ལྟར་ཡང་། ངས་ད་ལྟ་རིག་
287 *



བསམ་པ་
ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཡག་ལ་བཟུང་བའི་རྣམ་འགྱུར་ནི་སྔར་དང་མི་མཚུངས་པ་དང་། ཉིན་གཅིག་ལ་
ཁོ་མ་རིག་ནའང་སེམས་སྟོང་བ་ཞིག་ཡིན་པའི་ཚོར་སྣང་སྐྱེ་བཞིན་འདུག གལ་
སྲིད་ངའི་བཅོས་མ་མིན་པའི་བརྩེ་དུངས་འདིས་ཁོ་ལ་མགོ་བསྐོར་བཏང་བའི་
ཉེས་པ་དེ་འདག་པར་བྱེད་ཐུབ་རྒྱུ་ན། ངས་ཚེ་གང་བོར་ཁོ་ལ་ཞབས་གཡོག་བྱས་
ཀྱང་མི་རུང་བ་ཅང་མེད། ཡིན་ན་ཡང་། རིག་ཡག་གི་རིག་པ་ཡོངས་སུ་བརྡབས་
ཏེ་ཟིན་དུ་མེད་པའི་འཇའ་རིས་གོས་སུ་གྱོན་འདོད་པ་དང་། སེམས་བསམ་པ་
ཐམས་ཅད་ལྷ་སྐྱིད་ཀྱི་ཐོག་ལ་འཁོར་འདུག་པས། ང་ལ་ཁོའི་རྣམ་ཤེས་འགུག་
སྤྱད་ཀྱི་ལྕགས་ཀྱུ་ནི་མེད། ད་ཅི་བྱུང་ན་ཡང་བྱུང་། ངས་ལག་པ་ཕུ་ཐུང་ནང་ལ་
བཅུག་སྟེ་ལྟད་མོ་བལྟ་རྒྱུ་ལས་ཐབས་ཤེས་གཞན་ཅི་ཡང་མི་འདུག
ཉིན་ཞིག་གོ་སྐབས་ཧ་ཅང་བཟང་བས་ངས་རིག་ཡག་ལ་ཁོའི་སེམས་ལ་
དྲན་པ་རྣམས་ནི་སྟོང་སེམས་ཁོ་ན་ཡིན་ཚུལ་དང་། ནམ་མཁའི་འཇའ་ཚོན་
མཛེས་ཀྱང་གོས་སུ་མི་རུང་ལ། ནགས་ཀྱི་སྟག་མོ་ངར་ཀྱང་སྒོ་ཁྱིར་མི་འོས་ཞེས་
གསང་བརྡ་བཏང་ན་ཡང་། ཁོས་ང་ལ། །
“གངས་དཀར་སེམས་ན་རྟ་མེད་ན། ཕུ་ཐུང་ནང་ལ་སྲབ་མི་འཛིན” ཟེར།
“རུས་སྦལ་གྱི་སྤུ་དང་མོ་གཤམ་གྱི་བུ་ཟེར་བ་དེ་ཨེ་གོ ཁྱོད་ཀྱི་སེམས་ན་
ཡོད་པའི་རྟ་དེ་ཡང་དཔེ་དེ་དང་མཚུངས།”
ངས་ཐབས་ཅི་ཡོད་བཏོན་ནས་རིག་ཡག་གི་བློ་སྒོ་ཕྱེ་ན་ཡང་། ཁོའི་རིག་
པའི་སྒོ་མོ་དེ་ནི་འབྱེད་དུ་མེད་པའི་སྒོ་ལྕགས་ལ་གསང་རྒྱ་བཏབ་པ་དང་འདྲ་
བར་བཙའ་དང་གཡའ་ཡིས་ཟོས་ཏེ་འབྱེད་མི་ཐུབ་པར་གདའ། རིག་ཡག་ལ་ཚིག་
བཟང་བོ་བཤད་པ་ནི་སྤྱང་ཀིའི་རྣ་ལ་ཆོས་བཤད་པ་དང་འདྲ་བས་གཡོ་ཐབས་
ཤིག་མ་བཀོལ་ན་རྨོངས་གཉིད་ལས་སད་ཐུབ་རྒྱུ་མ་རེད། དེ་ནས་ངས་ཨ་ཕས་
9 238



འབྲོང་སྟག་ཐང་། རྒྱུན་
རང་ལ་ཉོས་པའི་ལག་ཕྱིས་སོ་མ་ཞིག་ཡོད་པ་དེ་ཚེ་རིང་གིས་བྱིན་པའི་ཁུལ་གྱིས་
ལྷ་སྐྱིད་ཀྱི་ལག་ཕྱིས་རྙིང་བ་དེ་དང་བརྗེས་སྤོར་བྱས་པ་དང་། ལག་ཕྱིས་རྙིང་བ་
དེ་ང་རང་གིས་དཀྲིས་པ་ཡིན། ད་ཐེངས་རིག་ཡག་གི་རིག་པ་ངོ་མ་རྣོན་པོ་རེད།
ཁོས་ལྷ་སྐྱིད་ལ་བྱིན་པའི་ལག་ཕྱིས་དེ་ངས་དཀྲིས་ཡོད་པ་མཐོང་མ་ཐག་དེའི་རྒྱུ་
མཚན་གཏིང་འདྲི་ཡང་འདྲི་བྱས་བྱུང་།
“གཏིང་འདྲི་ཡང་འདྲི་བྱས་ནས་དགོས་པ་ཅི་ཞིག་ཡོད། ལྷ་སྐྱིད་ཀྱི་མགོ་
ན་ལག་ཕྱིས་གསར་བ་ཞིག་ཡོད་པ་མ་མཐོང་ངམ། གཡག་ལ་ཆུ་འཐུང་འདོད་
མེད་ན་གཉའ་ནས་གནོན་པ་ནི་ཐབས་རྡུགས་རེད། ང་ལ་ལག་ཕྱིས་སོ་མ་ཞིག་མ་
དགོས་རྙིང་བ་ཞིག་ཀྱང་མེད་པས། ལག་ཕྱིས་འདི་ངས་བདག་པོ་བྱས་པ་ཡིན། དེ་
ལ་ཡ་མཚན་རྒྱུ་ཅི་ཡོད། གལ་ཏེ་ཁྱོད་ཀྱིས་བློས་མི་ཐོངས་ན། མ། རང་གིས་ཕྱིར་
ཁྱེར་ལ་སོང་།”
རིག་ཡག་གིས་ངའི་ཚིག་དེ་ཐོས་མ་ཐག་སྣ་ཕུ་ཞིག་བརྒྱབ་སྟེ་འཚུབ་ཉིལ་
ལེར་ལོག་སོང་། །
ངའི་སེམས་ལ་ད་རེབ་ཀྱི་བཀོད་པ་འདི་འགྲིགས་སོང་སྙམ་པ་དང་། ད་ནི་
ལྷ་སྐྱིད་དང་ཚེ་རིང་གཉིས་ཀྱི་བར་ལ་མུན་ནག་ལྐོག་མདའ་འཕེན་མཁན་དང་
བར་ཆད་གཏོང་མཁན་མེད་པས། སྔ་མོ་ནས་བརྩེ་དུངས་ཀྱི་མདུད་རྒྱས་བཅིངས་
པའི་མཛའ་མཐུན་གྱི་སེམས་དཀར་པོ་དེ་གཉིས་སྐད་ཅིག་ཙམ་ལའང་འབྲལ་བ་
མེད་པར་གཞི་གཅིག་ཏུ་མཐུན་པར་བྱས་ཆོག་སྙམ། ཡིན་ན་ཡང་། རྗེས་སུ་ངས་
རང་གི་བཀོད་པ་དེ་ནི་གླེན་རྟགས་ཤིག་ཡིན་པ་ཤེས་སོང་། །
ཚེ་རིང་སྟོང་སྐོར་ལ་སློབ་སྦྱོང་བྱེད་དུ་སོང་རྗེས། ལྷ་སྐྱིད་ནི་ཉིན་མོ་ཟས་
ཟ་འདོད་མེད་ལ་མཚན་མོ་གཉིད་ཀྱང་ཁུགས་འདོད་མེད་པར་སྡུག་བསྔལ་གྱི་
ཉྩ28 &



༩ ཀྲུང་གོའི་བོད་ཀྱི་དེང་རབས་འཚོལ་རིག་གཅེས་བཏུས།
རྒྱ་མཚོར་ལྷུང་བས། གདོང་མདོག་སེར་ཞིང་སྐྱ་ལ་ལུས་ཀྱི་ཤ་ཡང་རིད་པར་གྱུར་
ཏེ། མཆིན་ནད་བྱུང་ནས་ཟླ་འགར་ཉལ་སར་ལྷུང་བའི་ནད་པ་ཞིག་དང་འདྲ། ཚེ་
རིང་དང་ཁ་བྲལ་བ་དེས་ཁོ་མོའི་སེམས་ལ་བཅོས་ཐབས་མེད་པའི་ནད་ཅིག་བྱུང་
དུ་བཅུག སྙིང་ལངས་པ་ཞིག་ལ། སྐབས་དེར་སྡེ་བའི་ནང་གཏམ་འདྲ་མི་འདྲ་བ་
མང་བོ་གླེང་གིན་འདུག གཏམ་དེ་དག་ལ་རུ་རྟ°དང་སྙིང་བོ་ཅི་ཡང་མི་འདུག་
ཀྱང་། གལ་སྲིད་ལྷ་སྐྱིད་ཀྱི་རྣ་བར་ལྷུང་ན་བཟོད་སྒོམ་བྱེད་མི་ཐུབ་ཐག་ཆོད་རེད།
སྙིང་བོ་མེད་པའི་གཏམ་གྱི་དུག་མདའ་དེ་དག་གིས་ངའི་ཐོས་འཛིན་གྱི་རྣ་
བའི་བུ་ག་ལན་གཅིག་མིན་པར་ཕུག་པ་དང་། ངས་ཐབས་ཅི་ཡོད་ཀྱིས་ལྷ་སྐྱིད་
ལ་གསང་བ་བྱས་ན་ཡང་། ཤོག་བུའི་ནང་ལ་མེ་མི་ཐུམ་པའི་དཔེ་ལྟར་ཉན་པ་
ཙམ་གྱིས་རྣར་གཟན་པའི་གཏམ་དེ་དག་ལྷ་སྐྱིད་ཀྱིས་ཀྱང་ཐོས་འདུག
“ ཨ་ཆེ། ང་རིག་ཡག་གི་ཆུང་མ་བྱེད་པ་ལས་ད་ལྟ་ཉིད་དུ་འཆི་བ་
དགའ།”
“ལྷ་སྐྱིད། ཁོ་ཚོའི་ཁ་ནི་མེ་འབར་བ་དང་མཚུངས། རང་སེམས་ན་ཉེས་
པ་མེད་ན་གཤིན་རྗེ་ལ་འཇིགས་རྒྱུ་ཅི་ཡོད་། ལྕེ་འབལ་རྒྱུ་དེ་ཚོ། ཅི་བཤད་ནའང་
བཤད་དུ་ཆུག དེ་ཚོ་ལ་ཁ་ཡ་བྱེད་མི་དགོས།”
“ ཨ་ཆེ། ལག་ཕྱིས་དེ་...”
“འོ། ལག་ཕྱིས་ཨེ། ཚེ་རིང་གིས་ཁྱོད་ལ་བྱིན་པ་ཡིན། ཁ་ཡ་མ་བྱེད། ཅི་
བཤད་ནའང་བཤད་དུ་ཆུག” ཁོ་མོ་སོམ་ཉིའི་སྒོ་ནས་ལག་ཕྱིས་ཀྱི་གནས་ཚུལ་
འདྲི་སྐབས། ངའི་སེམས་ལ་ནོངས་འགྱོད་ཆེན་པོ་ཞིག་སྐྱེས་པའི་མོད་ལ། སྡུག་
བསྔལ་བཟོད་གླགས་མེད་པ་ཞིག་བྱུང་ན་ཡང་། ངས་མུ་མཐུད་ནས་རྫུན་གྱི་རྔ་མ་
མི་སྐྱོང་ཐབས་མེད་བྱུང་།
# 29 རྒྱུ



འབྲོང་ཕྲུག་ཐང་། རྒྱུན་
“གང་ལྟར་ཡང་། སྡེ་བའི་མི་ཁ་དེ་ཚོ་ང་ལ་ཕན་པ་མི་འདུག ཐ་ན་ཕ་མ་
གཉིས་ཀྱང་དེ་ལ་ཡིད་ཆེས་འདུག ཚེ་རིང་དང་ངེད་གཉིས་ཚེ་ཕྱི་མར་སྨོན་ལམ་
རྒྱག་ན་མ་གཏོགས། ཚེ་ཐོག་འདི་ན་སྔོན་ལས་མི་འདུག ཨེ – ཤུ” ལྷ་སྐྱིད་ཀྱི་
གཏམ་ལ་ཤུགས་མེད་པ་དང་། མིག་མཐར་མཆི་མས་ཁེངས་ཏེ་དབུགས་རིང་ཡང་
ཡང་གཏོང་བཞིན་འདུག །
ངས་ཁོ་མོ་ལ་སེམས་གསོ་ཇི་ལྟར་བྱས་ན་ཡང་ཁོ་མོའི་སྡུག་བསྔལ་གྱིས་
མནར་བའི་སེམས་དེ་གསོ་མ་ཐུབ་པ་འདྲ།།
ལོ་དེའི་ལོ་གསར་ཚེས་པ་གསུམ་གྱི་ཉིན། རིག་ཡག་གི་ཨ་ཕ་ཉི་མས་སློང་
ཆང་སོགས་ཁྱེར་ཏེ་ལྷ་སྐྱིད་ཚང་ལ་སོང་བ་དང་། ལྷ་སྐྱིད་ཀྱི་ཨ་ཕས་ཀྱང་། “ཕོ་
རབ་ཚིག་ཐོག་དང་། འཕར་བ་རྗེས་ཐོག་ཡིན། ཁྱིས་མི་བཟའ་ལྕགས་དང་། མིས་
མི་བཟའ་མནའ་ཡིན། སྤྱིར་ངེད་ཀྱི་བུ་མོ་འདི་གསེར་སྲང་བརྒྱ་ཡི་རིན་པ། དངུལ་
སྲང་སྟོང་གི་རིན་ཐང་། རྟ་མདོ་བ་བརྒྱ་ཡི་གོང་ཐང་། མཛོ་ཁྱུང་དཀར་བརྒྱ་ཡི་རིན་
པ་ཡོད་ཀྱང་། གཅིག་ན་ཁྱོད་ནི་ངའི་སྲོག་སྐྱོབ་ཀྱི་དྲིན་ཆེན། གཉིས་སུ་འུ་གཉིས་
ཀ་མནའ་མཆེད་ཡིན་པས། རྒྱུ་སྐར་མ་གང་ཡང་མི་དགོས། འོན་ཀྱང་། ལྷ་སྐྱིད་
ནི་ངའི་བུ་མོའི་ཆེ་མགོ་ཡིན་པས། གཉེན་སྒྲིག་གི་བག་སྟོན་གཟབ་རྒྱས་ཤིག་བྱེད་
དགོས” ཟེར།
དེ་ལྟར་རྒྱ་ལོའི་ཚེས་པ་བཅོ་ལྔ་ལ་ལྷ་སྐྱིད་དང་རིག་ཡག་གཉིས་ཀྱིས་
གཉེན་སྒྲིག་གི་ཡི་གེ་ལེན་རྒྱུ་དང་། ཟླ་བཞི་པའི་ཚེས་བཅོ་ལྔའི་ཉིན་གཉེན་སྒྲིག་
གི་དགའ་སྟོན་བྱེད་རྒྱུའི་གྲོས་ཐག་བཅད།
ལོ་གསར་ཚེས་པ་གསུམ་ནས་བཟུང་ངས་ལྷ་སྐྱིད་མ་མཐོང་སྟབས་བློ་མི་
བདེ་བ་ཞིག་བྱུང་། ཚེས་བརྒྱད་ཀྱི་ཉིན་ལ་ང་བསམ་བཞིན་དུ་ལྷ་སྐྱིད་འཚོལ་
ཉྩ 291 8



ཀྲུང་གོའི་བོད་ཀྱི་དེང་རབས་འཚོལ་རིག་གཅེས་བཏུས།
བར་སོང་བ་ལ། ཁོ་མོའི་གདོང་ལ་ཐལ་མདོག་ཅིག་ཤར་ཏེ་གོ་ཁའི་མར་ཁ་ན་སྐྱ་
སྒང་ངེར་བསྡད་འདུག ངེད་གཉིས་ཀྱིས་ཁྱིམ་ཚང་གི་གནས་ཚུལ་དང་ལོ་གསར་
གྱི་སྐོར་ལ་ལབ་གླེང་ཅུང་ཙམ་བྱས་རྗེས། གཏམ་གྱི་མགོ་དེ་ཁོ་མོའི་གཉེན་དོན་
གྱི་ཐོག་ལ་འཛུགས་དགོས་བྱུང་། །
“རིག་ཡག་མི་དྲང་མོ་ཞིག་ཡིན་པས་ངས་ཁོ་ལ་སྙིང་ནད་བཅངས་དོན་
མི་འདུག” ཡུད་ཙམ་ནས་ཁོ་མོའི་མིག་མཐར་མཆི་མས་ཁེངས་བཞིན་བཤད་
རྒྱུར། “སྡེ་བའི་ནང་གི་མི་ཁ་དེ་ཚོའི་འབྱུང་ཁུངས་ནི་ལྷུན་གྲུབ་ཡིན་རྒྱུ་རེད།
ལྷུན་གྲུབ་ནི་ཁ་འོ་མ་ལས་འཇམ་ཞིང་ཁོག་ཚེར་མ་ལས་རྩུབ་པ་ཞིག་ཡིན་པས།
ངས་ཁོའི་རེ་བ་དོན་མེད་དུ་བཏང་བ་ནས་བཟུང་། ཁོས་ང་ལ་ཁོག་སྡུག་བཅངས་
ཡོད་པ་དང་། ངེད་གཉིས་ཚིག་རྩོད་བྱེད་སྐབས་ཀྱང་ཁོས ་འདྲེ་མོ་ཁྱོད་ཀྱིས་
ལྟད་མོ་ལྟོས་དང་། ངས་སྐྱིན་པ་སྒོག་ལོག་འདྲ་ཞིག་མ་བླངས་ན་བུ་མིན་ ཟེར་
བས། མི་ཁ་དེ་ཚོ་ནི་ཁོས་ང་ལ་བསམ་གནག་ཆེད་དུ་བཤད་པ་ཞིག་རེད། ཡིན་
ན་ཡང་། ངའི་ཨ་མ་ཡང་འཆལ་གཏམ་དེའི་མགོ་སྐོར་འོག་ཏུ་ཐེབས་པ་དང་། ཨ་
ཕས་ཀྱང་། ་ངས་མི་ཚེ་གང་བོར་མི་གཅིག་ལའང་བསམ་གནག་མ་མྱོང་བ་
དང་། ཕོ་རབ་ཚིག་ཐོག་དང་། འཕར་བ་རྗེས་ཐོག་བྱས་ནས་བསྡད་པ་ཡིན། ད་ནི་
རིག་ཡག་དང་ཁྱོད་གཉིས་ཀ་མ་བགྲོས་རང་མཐུན་བྱུང་བས་ངའི་བློ་ཐོག་ཏུ་རྟ་
རྒྱུགས་པ་ལྟར་བབས་ཡོད། གནས་ལ་འགྲོ་བ་ནི་མ་སྐུ་ཐོགས་ཚང་མའི་སྔོན་ལས་
རེད། ཚེ་གང་བོར་ཨ་མའི་དྲུང་ན་སྡོད་པའི་བུ་མོ་སུ་ཞིག་མཆིས། ད་ཁྱོད་གནས་
ལ་འགྲོ་རན་རེད་ ཟེར། ངའི་ཨ་ཕ་ནི་མི་ཨུ་ཚུགས་ཅན་ཞིག་ཡིན་པས་ཁོ་ལ་ཞུ་
བ་བྱེད་པ་ནི་ངལ་བ་འབྲས་མེད་རེད།” ལྷ་སྐྱིད་ཀྱིས་ཕུ་ཐུང་གཡོན་མས་མིག་ཆུ་
འབྱིད་བཞིན་པར་མུ་མཐུད་ནས་བཤད་རྒྱུར། “བཟང་རུང་ངན་རུང་། ཨ་ཕའི་
ཏྟཱ 292 རྒྱུ



འབྲིང་དུག་ཐང་། རྒྱུ
བཀའ་ནི་གཅོག་མི་ཕོད། འོན་ཀྱང་། རིག་ཡག་གི་ཆུང་མ་ནི་གཏན་ནས་བྱེད་
འདོད་མེད། ཨ་ཆེ། ད་ང་རང་འཆི་བ་ལས་ཐབས་མི་འདུག”
ངས་ཁོ་མོའི་ཤ་རིད་ཅིང་མདོག་སྐྱ་བའི་གདོང་དང་། ལྐོག་ལ་བརྡིབས་
པའི་དཔྲལ་བའི་མིག་གཉིས་ལས་མཆི་མའི་རྡོག་པོ་རེ་རེ་བཞིན་ལྷུང་བའི་ཚུལ་
ལ་ལྟ་བཞིན། ཁོ་མོ་ལ་སྙིང་རྗེ་ཚད་མེད་པ་ཞིག་སྐྱེས་པ་དང་། རིག་ཡག་ལ་ཞེ་
སྡང་ཆེན་པོ་ལངས་བྱུང་། དེ་ནས་ང་མྱུར་མོར་ཡར་ལངས་ཏེ་རིག་ཡག་འཚོལ་དུ་
སོང་བ་ཡིན།
“ངོ་ཚ་མེད་པའི་ཁྱི་རྒན་ཁྱོད།” ངས་རིག་ཡག་སྒོ་ཁར་སྐད་བཏང་སྟེ་
བོས་ནས་སྡིགས་མོ་བྱས། “ནུ་བོའི་ཆུང་མ་འཕྲོག་ན་དཔའ་བོ་རེད་སྙམ་གྱིན་ཨེ་
ཡོད། འདྲེ། ཁྱོད་ལྟ་བུ་མི་ཡི་གྲས་སུ་ཚུད་དམ། མི་ལ་ངོ་ཚ་མེད་ན་ཁྱི། ཁྱི་ལ་རྔ་མ་
མེད་ན་འདྲེ་ཡིན་ཟེར་བ་མ་གོའམ།?
རིག་ཡག་ཧ་ལས་པ་དང་ཧང་སངས་ཏེ་རེ་ཞིག་ཡུལ་ཡུལ་པོར་ལུས་པ་
དང་། ཁོའི་གདོང་ལ་ཅི་ཡིན་ཆ་མ་འཚལ་བའི་མདངས་ཤིག་ཤར་འདུག
“ལྷ་མོ། སྐད་ཆ་ཡོད་ན་གསལ་བོར་ཤོད། ནུ་བོའི་ཆུང་མ་སུས་ཕྲོགས་པ་
སས་
རེད།”
“ཁྱོད། ངོ་ཚ་རྒྱུའང་མི་འདུག ཁྱོད་རང་གི་སེམས་ལ་དྲིས།”
“ཨ། ང་ཨེ” ཁོ་སྔར་ལས་ཀྱང་ཡ་མཚན་ཏེ། “ཧེ་ཧེ་ཧེ། འཆལ་གཏམ་
མ་བཤད” ཟེར།
ངས་ཁོ་ལ་སྡང་མིག་ཅིག་བགྲད་པ་དང་མཉམ་དུ་ཁོ་ནི་བྱིའུས་ཁྲི་མཐོང་
བ་ལྟར་བག་འཁུམས་པ་དང་། ཕར་བལྟས་ན་ཤ་གསེང་སྦྲིད་དམ་མེ་སོང་བ་དང་
འདྲ། དེར་ངས་ཁོ་ལ་ལྷ་སྐྱིད་དང་ཚེ་རིང་གཉིས་ཀྱི་འབྲེལ་བའི་སྐོར་གསལ་བོར་
ཉྩ 293 རྒྱུ



༦༩ ཀྲུང་གོའི་བོད་ཀྱི་དེང་རབས་ཚོ་ལ་རིག་གཅེས་བཏུས།
བཤད་པ་དང་། ང་རང་ཉིད་ཀྱིས་ལྷ་སྐྱིད་དང་ཁོ་གཉིས་ལ་མགོ་བསྐོར་བཏང་
བའི་གནས་ཚུལ་རྣམས་ཇི་མ་ཇི་བཞིན་དུ་བཤད་པས། ཁོ་ཧད་དེ་མིག་གཉིས་
ཧྲིག་ཧྲིག་གིས་ངའི་གདོང་ལ་ཅེར་འདུག.
“འདྲེ་མོ། འདྲེ་མོ་ལྕགས་ཀྱི་མཆུ་ཏོ་ཅན་ཁྱོད།”
རིག་ཡག་གིས་ཁོའི་བྲང་ཁར་ཁུ་ཚུར་གྱིས་རྡུང་བཞིན་ཁྱིམ་ལ་བརྒྱུགས་
སོང་། ཁོས་ང་ལ་སྡིགས་མོ་བྱས་པ་དེ་ནི་འོས་ཤིང་རིགས་པ་ཞིག་ཡིན་ལ། འགྱོད་
པ་རིན་གྱིས་ཉོས་པ་ཞིག་ཀྱང་རེད།
དེའི་རྗེས་ཀྱི་གནས་ཚུལ་རྣམས་ང་ལ་གསལ་ཆ་དེ་འདྲ་མེད་མོད། ཡིན་
ན་ཡང་། ཉིན་འགའི་རྗེས་སུ། ལྷ་སྐྱིད་དང་རིག་ཡག་གཉིས་ལུས་དང་གྲིབ་མ་
འགྲོགས་པ་བཞིན་ལྷན་ཅིག་ཏུ་ཀུ་རེ་རྩེད་མོ་རྩེ་བཞིན་འདུག་པས། ངའི་སེམས་
ལ། ལྷ་སྐྱིད་ལའང་ཁྲེལ་གཞུང་མི་འདུག་སྙམ་པ་དང་། རིག་ཡག་གིས་ང་ལ་
འཛུམ་གྱིས་ལྟ་ཐེངས་རེར་ང་ལ་ཞེ་མེར་ཞེང་ཡི་མུག་པའི་སྣང་བ་ཞིག་བཅོས་
མིན་དུ་སྐྱེས་འོང་གིན་འདུག གང་ལྟར་ཡང་། དེའི་ཕྱིས་ཀྱི་གནས་ཚུལ་ཐམས་
ཅད་ལ་ངའི་བློ་ཡུལ་ལས་འདས་པའི་འགྱུར་ལྡོག་བྱུང་བ་དང་། རིག་ཡག་དང་
ངེད་གཉིས་ཀྱང་འཚོ་བ་གསར་བའི་བགྲོད་ལམ་ཐོག་དཔུང་མགོ་མཉམ་གཤིབ་
བྱེད་པའི་མཛའ་གྲོགས་སུ་གྱུར་སོང་། གནས་ཚུལ་དེ་ཚོ་ངས་གསལ་བོ་ཞིག་
བཤད་མི་ཐུབ་པས། རིག་ཡག་གི་ཁ་བརྡ་ལ་གསན་རོགས་གནང་།
ལ་
རིག་ཡག་གི་འཁྲུལ་སྣང་།
ངའི་སེམས་ལ། ཨ་ཕས་ངའི་མིང་ལ་རིག་ཡག་ཅེས་བཏགས་པ་ནི་མིང་
234 #



འབྲོང་སྟག་ཐང་། ཨུ་
དོན་མི་མཚུངས་པར་སྙམ། ཆུང་དུས་ནས་བཟུང་། ང་ནི་མི་རིག་རྡེབ་ཅིག་ཡིན།
ནུ་བོ་ཚེ་རིང་ང་ལས་ལོ་གཉིས་ཀྱིས་ཆུང་ན་ཡང་། ངེད་སྤུན་གཉིས་ཀྱི་རིག་པ་ལ་
གནམ་སའི་ཁྱད་པར་ཡོད། ཕ་གཅིག་གི་རུས་སུ་གྲུབ་ཅིང་མ་གཅིག་གི་མངལ་
ཁོག་བརྒྱུད་ནས་ཡོང་བའི་སྤུན་གཉིས་ལ་མཁས་བླུན་གྱི་ཁྱད་པར་དེ་འདྲ་ཤོར་
བ་ནི་ངོ་མ་ཡ་མཚན་ཞིག་རེད། ཆུང་དུས་སློབ་གྲྭར་འགྲོ་དུས། ངའི་ནུ་བོ་ནི་རིག་
རྒོད་ཅིག་ཡིན་པས་ལོ་རིམ་དང་པོ་དང་། གཉིས་པ། གསུམ་པ་ཞེས་ལོ་རེ་བཞིན་
ཡར་འཕར་རྒྱུ་ཡོད་ཀྱང་། ངས་དཔེ་ཆ་ལོ་གསུམ་ལ་བཏོན་ཀྱང་ལོ་རིམ་དང་པོའི་
འགག་སྒོ་དེ་ལས་ཐར་མ་ཐུབ། དེར་བརྟེན་ཨ་ཕས་ང་ལ། “རིག་ལོ། ཁྱོད་ལ་དཔེ་
ཆ་འདོན་པའི་ཁ་བསོད་མི་འདུག ལྕགས་ཁེམ་ཟུངས་དང་། ངས་བལྟས་ན་ཁྱོད་
ལ་རན་པ་དེ་རེད” ཟེར།
དེ་ལྟར་ངས་ཡི་གེ་སྦྱོང་མཚམས་བཞག་སྟེ་ལྕགས་ཁེམ་བཟུང་ནས་ངལ་
རྩོལ་བྱས་པ་ཡིན། ངས་རང་ཉིད་འཇིག་རྟེན་མི་ཡུལ་དུ་འཚོ་བ་རོལ་བའི་ལོ་
ངོ་ཉེར་དྲུག་གི་ཉམས་མྱོང་གཞིར་བཞག་སྟེ་དཔྱད་པ་རེ་བཏང་ན། འཇིག་རྟེན་
འཁོར་བ་ཟེར་བ་ནི་ཆོ་འཕྲུལ་གྱི་འཁོར་ལོ་བསྐོར་པ་ལྟ་བུ་ཞིག་རེད། དེའི་ཕྱིར།
དོན་དག་བཟང་ངན་ཅི་ཞིག་བྱུང་ན་ཡང་ངས་དེ་ཚོ་ལ་ཁ་ཡ་བྱེད་འདོད་མེད་པ་
དང་། ཁ་བཟང་ངན་གང་ཡང་མ་གྲགས་པས་སྡེ་བའི་སྐྱེས་ཕོ་མོ་རྣམས་ཀྱིས་ང་
ནི་མི་དྲང་མོ་ཞིག་རེད་ཟེར། ཨ་ཕས་རྒྱུན་པར་ང་ལ་གླེན་པ་ཞེས་སྡིགས་མོ་བྱེད་
ནའང་། ངས་དེ་ཚོ་སྣང་མེད་དུ་བཞག་པ་ཡིན། བསམ་བློ་བཏང་ན་ཨ་ཕ་ལའང་
ངན་ཁག་དཀྲི་རྒྱུ་མི་འདུག ང་རང་བུ་ཆེ་མགོ་ཡིན་པས་བོད་ཀྱི་ལུགས་སྲོལ་ལྟར་
ན་ཕ་གཞིས་བུ་ཆེ་མགོས་སྐྱོང་དགོས་པས། ཨ་ཕས་ངས་ཁོའི་ཁྱིམ་ཤུལ་སྐྱོང་མི་
ཐུབ་པར་དོགས་པ་རེད། དྲང་མོར་བཤད་ན་ང་ནི་མི་གླེན་པ་ཞིག་མིན། ལྷག་པར་
ཉྩ 295 @



ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
དུ་ང་རང་ཡང་སྐྱེས་ཕོ་རབ་ཅིག་གི་ལུས་བླངས་ཡོད་པས་རང་གི་ལ་རྒྱ་ལོས་ཡོད།
ལྷ་སྐྱིད་ངའི་ཆུང་མར་ལེན་རྒྱུའི་གནས་ཚུལ་དེ་ཨ་ཕས་ང་ལ་སྔ་མོ་ནས་ཁོག་
བརྟོལ་ཡོད་མོད། འོན་ཀྱང་། ལྷ་སྐྱིད་ནི་མེ་ཏོག་ཁྲོད་ཀྱི་པདྨ་དང་། རྒྱུ་སྐར་ཁྲོད་
ཀྱི་ཟླ་བ་ཡིན་པས་གཉེན་སློང་མཁན་དང་འབྲེལ་འཛིན་མཁན་མང་བོ་བྱུང་བ་
དང་། ལྷག་པར་དུ་ལྷུན་གྲུབ་ནི་རིག་པ་རྣོ་ཞིང་ཁྱིམ་ཚང་གི་འབྱོར་བ་ཡང་བཟང་
བས། གལ་སྲིད་དེ་ཚོ་ལ་འགྲན་ཟླ་བྱས་ན་སྟག་མཆོངས་སར་ཝས་མི་སླེབས་
པའི་དཔེ་ལྟར་མི་འགྱུར་བའི་ངེས་པའང་མེད། དེ་ལྟར་ན་ང་རང་གི་ལ་རྒྱ་འཆོར་
བ་རེད། ངའི་ནུ་བོ་དང་ལྷ་སྐྱིད་གཉིས་ལ་འབྲེལ་བ་ཡོད་པ་ནི་ངས་ངོ་མ་མ་ཤེས།
དེའི་སྐོར་ལ་ངས་ཚིག་རྔ་མནའ་ཡིས་བསྒགས་ཆོག དེ་བཞིན་དུ། ལྷ་སྐྱིད་ངའི་
ཆུང་མར་བྱིན་ཡོད་པ་དང་། ངས་ཀྱང་ལྷ་སྐྱིད་ཚུར་འགུགས་ཐབས་བྱས་པའི་
གནས་ཚུལ་དེ་ཚོ་ནུ་བོས་ཀྱང་མི་ཤེས་པ་ངས་ཚིག་ཐག་བཅད་ནས་བཤད་ཐུབ།
ངས་གོ་སྐབས་འོས་འཚམ་ཞིག་ལ་སྒུག་ཅིང་ཡོད་ཙ་ན། གནམ་གྱིས་ང་
ལ་སྐལ་གནང་བ་འདྲ། ལྷུན་གྲུབ་དང་ལྷ་སྐྱིད་གཉིས་ཚིག་རྩོད་བྱས་ནས་ཁྱི་
དང་ར་འཕྲད་པ་ལྟ་བུར་གྱུར་སོང་། ངའི་སེམས་ལ་དགའ་སྤྲོ་ཚད་ལས་འདས་
པ་ཞིག་བྱུང་ནའང་སེམས་ཀྱི་དྲན་ཚུལ་དེ་ཚོ་ཕྱི་ལ་ཕུད་མ་མྱོང་། དགོང་མོ་
དེར། ངའི་སེམས་ཀྱི་གསང་བ་དེ་ཚོ་ཚེ་རིང་ལ་བཤད་དགོས་བསམས་མོད།
འོན་ཀྱང་། ངས་ལྷ་སྐྱིད་དང་ལྷུན་གྲུབ་གཉིས་ཚིག་རྩོད་བྱས་པའི་གནས་ཚུལ་
དེ་ནུ་བོ་ལ་བཤད་སྐབས། ཁོས་ཅི་མི་སྙམ་པའི་ངང་ནས་ཁོང་དགོད་བྱེད་པ་ལས་
ཁ་ཅི་ཡང་མི་གྲགས་པས། ངས་ཀྱང་གསང་བ་དེ་རང་གི་སེམས་ལ་བཟུང་ནས་
བསྡད་པ་ཡིན། དེ་དུས་ལྷ་སྐྱིད་ལ་ཁ་ཡག་ངོ་དགའ་བྱེད་པའི་ཕོ་གསར་འགའ་རེ་
ཡོད་ནའང་། དེ་ཚོ་ལ་འཐབ་ཟླ་བྱས་ཀྱང་རྒྱལ་ཁ་ཐོབ་ངེས་རེད། དེའི་ཕྱིར། ངས་
25 ཉྩ



འབྲིང་སྟག་ཐང་། རྒྱུ
སྔར་ནས་ཉོས་ཡོད་པའི་ལག་ཕྱིས་མེ་ཏོག་ཅན་དང་ཀ་ར་རྒྱ་མ་གང་བོ་དེ་ལྷ་མོ་
བརྒྱུད་ནས་ལྷ་སྐྱིད་ལ་སྟེར་དུ་བཅུག་པ་ཡིན། ངས་ལྷ་སྐྱིད་ཀྱིས་མགོ་ལ་ལག་
ཕྱིས་དཀྲིས་ཡོད་པ་མཐོང་ནས་རང་གི་ཡིད་ལ་རེ་བའི་འབྲས་བུ་སྨིན་སོང་སྙམ་
ནས་དགའ་སྤྲོ་བརྗོད་ཀྱིས་མི་ལང་བ་ཞིག་སྐྱེས་བྱུང་། ཡིན་ན་ཡང་། ལྷ་མོས་གཡོ་
བྱས་ནས་ང་ལ་མགོ་སྐོར་བཏང་བ་དེ་སུ་ཡིས་ཤེས། སྐབས་དེ་དག་ཏུ་ལྷ་མོས་ང་ལ་
ཚིག་འདྲ་མི་འདྲ་མང་བོ་བཤད་ན་ཡང་། ངས་ཁོ་མོའི་ཚིག་དེ་དག་གསང་བརྡ་
ཡིན་པ་མ་ཤེས་པ་དང་། ཁོ་མོས་ང་ལ་རྣམ་འགྱུར་འདྲ་མིན་སྣ་ཚོགས་བསྟན་
ན་ཡང་ངས་ཁོ་མོ་ལ་ཁ་ཡ་མ་བྱས། ཁོ་མོས་ཚེ་རིང་ལ་དངུལ་གྱི་མཛུབ་དཀྲིས་
བསྐུར་བ་དང་ཤ་བཤའ་སྐབས་ཚེ་རིང་དང་ལྷ་མོ་གཉིས་ཀྱིས་གསང་གཏམ་ཤབ་
ཤུབ་བཤད་པའི་ཚུལ་དེ་མཐོང་ནས། ངའི་སེམས་ལ། ཚེ་རིང་དང་ལྷ་མོ་གཉིས་ཀ་
མཛའ་གྲོགས་རེད་བསམས་བྱུང་། ་
ཚེ་རིང་སྟོང་སྐོར་ལ་སློབ་སྦྱོང་བྱེད་དུ་སོང་རྗེས། ངས་ལྷ་སྐྱིད་ལ་བྱིན་པའི་
ལག་ཕྱིས་དེ་ལྷ་མོའི་མགོ་ལ་དཀྲིས་ཡོད་པ་མཐོང་མ་ཐག ང་རང་ཡ་མཚན་པ་
དང་། ལྷ་སྐྱིད་ཀྱིས་ལག་ཕྱིས་སོ་མ་ཞིག་དཀྲིས་འདུག་པས་ངའི་སེམས་ལ་རང་
དབང་མེད་པར་དོགས་པ་སྐྱེས་བྱུང་། །
སྐབས་དེར། ལྷུན་གྲུབ་ཀྱིས་ང་ལ་སེམས་གཏམ་མང་བོ་བཤད་པ་དང་།
ངས་ཀྱང་རང་གི་གསང་བ་རྣམས་ལྷུན་གྲུབ་ལ་བཤད་པ་ཡིན། ་
“གྲོགས་པོ། ད་ལྟའི་མོ་གསར་རྣམས་ལ་བློ་གཏོད་རྒྱུ་ཡེ་ནས་མི་འདུག བུ་
མོའི་སེམས་ནི་ནམ་མཁའི་གློག་ཞགས་འཁྱུག་པ་ལྟར་འགྱུར་ལྡོག་ཆེ་ལ། དེ་ཚོའི་
ཁོག་པ་ནི་དུང་དཀར་གྱི་ཁོག་པ་འབུས་གང་བ་བཞིན་གཡོ་སྒྱུས་ཁེངས་འདུག
དེ་བས་ད་ལྟ་ལག་རྔ་བརྩད་ནས་སྡེ་བ་ཡོངས་ཀྱི་སྐྱེས་ཕོ་མོ་རྒན་གཞོན་ཀུན་ལ་
ཉྩ 297 ཉྩ



ྋ ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
གོ་བར་བྱས་ན་དགའ།”
“ངས་ད་དུང་ལྷ་སྐྱིད་ཀྱི་འཐད་མིན་དྲིས་མེད་པས། དེ་ལྟར་བྱས་ན…….”
“གླེན་པ་ཁ་ནག་ཁྱོད། ཁྱོད་ཀྱི་ལག་ཕྱིས་ཁོ་མོས་མགོ་ལ་དཀྲིས་པ་དེ་
འཐད་པའི་བརྡ་མ་ཡིན་ནམ།”
“འོ་ན།་ཇི་ལྟར…..….༧
ལྷུན་གྲུབ་ཀྱིས་སླར་ཡང་ངའི་ཚིག་མཚམས་བཅད་དེ། “ཕག་ལ་སྣ་
དགོས། མི་ལ་བློ་དགོས་ཟེར་བ་མ་ཐོས་སམ། ལས་འགན་དེ་ང་ལ་སྤྲད་པས་ཆོག
སང་ཉིན་ནམ་ལངས་དུས་སྡེ་བའི་སྐྱེས་ཕོ་མོ་རྒན་གཞོན་ཀུན་གྱིས་ཤེས་པ་ཞིག་
བྱེད་མ་ཐུབ་ན། ང་ལྷུན་གྲུབ་ཟེར་བ་ཨ་མའི་བུ་དང་རྒོད་མའི་རྟེའུ་མིན” ཟེར།
ངོ་མ། ལྷུན་གྲུབ་ལ་གླེང་ཕྱོགས་བཟོ་བའི་ནུས་པ་ཧ་ལས་པ་ཞིག་འདུག ཕྱི་
ཉིན། ལྷ་སྐྱིད་དང་ངེད་གཉིས་ཚུལ་ཇི་ལྟར་ངོ་འཕྲད་པ་དང་། གཏམ་ཇི་ལྟར་གླེང་
བ། སེམས་ཇི་ལྟར་མཐུན་པ་སོགས་གཅིག་གི་མགོ་ལ་གཉིས། བརྒྱ་ཡི་མགོ་ལ་སྟོང་
བཏགས་ཏེ་གླེང་གིན་ཡོད་པ་དང་། གནས་ཚུལ་དེ་དག་ནི་ངའི་སེམས་ལ་དྲན་རྒྱུ་
ལྟ་ཅི། ཐ་ན་རྨི་ལམ་དུའང་རྨིས་མ་མྱོང་བ་ཤ་སྟག་རེད།
གང་ལྟར་ཡང་། གླེང་ཕྱོགས་དེ་སྡེ་བ་ཡོངས་ལ་ཁྱབ་པ་དང་། ངའི་ཨ་ཕས་
ཀྱང་གོ་སྐབས་དེ་དང་བསྟུན་ནས་གཉེན་བསླངས་པས་ལྷ་སྐྱིད་ཀྱི་ཨ་ཕས་ཀྱང་
དགའ་དགའ་སྤྲོ་སྤྲོའི་ངང་ལྷ་སྐྱིད་ངའི་ཆུང་མར་བྱིན།
ཡིན་ན་ཡང་། ལྷ་མོས་ང་ལ་རྒྱུ་མཚན་རྣམས་གསལ་བོར་བཤད་རྗེས།
ང་རང་ནོངས་འགྱོད་ཆེན་པོ་སྐྱེས་པ་དང་། སེམས་ལ་སྡུག་བསྔལ་བཟོད་
གླགས་མེད་པ་ཞིག་སྐྱེས་བྱུང་། ཉིན་དེའི་དགོང་མོ། ངས་ཨ་ཕ་ལ་གནས་ཚུལ་
རྣམས་གསལ་བོར་བཤད་པ་དང་། ལྷ་སྐྱིད་དང་ངེད་གཉིས་ཀྱི་གཉེན་འབྲེལ་དེ་
བས་
298 ཉྩ



འབྲོང་ཕྲུག་ཐང་།
མཚམས་གཅོད་དགོས་པའི་ཞུ་བ་བྱས་ན་ཡང་། ཨ་ཕ་གད་མོ་དགོད་བཞིན་དུ།
“འོ། ངོ་མ་ཡ་མཚན་རེད། ཡིན་ན་ཡང་། ཁྱོད་སྤུན་གཉིས་ལ་ཁྱད་པར་
ཅི་ཡོད། དེར་མ་ཟད། ཁྱོད་ནི་བུ་ཆེ་མགོ་ཡིན་པས། ཁྱོད་ལ་ཆུང་མ་མ་བླངས་པར་
ནུ་བོར་མནའ་མ་ལེན་སྲོལ་མེད། ཨ་ཞང་རྒད་པོ་ཡང་ཐུགས་གཏུམ་པོ་ཞིག་ཡིན་
པས་ཡང་སློག་འོར་སློག་བྱས་ན་ཐུགས་མི་དགྱེས། ཚེ་རིང་ནི་ལས་བྱེད་པ་ཡིན་
པས་བུ་མོ་གཞོན་ནུ་མ་ཚོས་ཕྱི་བསྐོར་ནང་བསྐོར་བྱེད་ངེས་རེད། གལ་ཆེ་བ་ཁྱོད་
རེད། ད་ང་རྒད་པོའི་བསམ་དོན་གྲུབ་སོང” ཟེར།
རྒད་པོ་ཚོའི་སེམས་ནི་ཤིང་སྐམ་ལས་གཉའ་རེངས་པ་དང་། ཀོ་གྱོང་ལས་
ཞེ་གྱོང་བ་ཞིག་ཡིན་པས། ང་ལ་བཅོས་ཐབས་ཅི་ཡང་མི་འདུག དེར་ངའི་སེམས་
ནས་ཐབས་ཤེས་གཞན་ཞིག་འཐེན་དགོས་སྙམ། །
ལོ་གསར་ཚེས་པ་བཅུ་གཉིས་ལ་སླེབས་སོང་། ལྷ་སྐྱིད་དང་ངེད་གཉིས་
གཉེན་སྒྲིག་གི་ཡི་གེ་ལེན་དུ་འགྲོ་བའི་དུས་ཚད་ལ་ཉིན་ཧྲིལ་བོ་གཉིས་ལས་མི་
འདུག ངའི་སེམས་ནི་རྒྱ་མཚོའི་རྦ་རླབས་ལྟར་འཁྲིགས་ཀྱིན་འདུག ཉིན་དེའི་
ཕྱིས་ཇའི་ཚད་ཙམ་ལ། ལྷ་སྐྱིད་ཀྱིས་གོམ་པ་ལྗིད་ཐེག་གེར་སྤོས་ཏེ་སྡེ་བའི་རྩྭ་
ཁང་གི་ཕྱོགས་སུ་འགྲོ་བ་མཐོང་། ངའི་སེམས་ལ། ད་ནི་གོ་སྐབས་འགྲིག་པས་
ང་ཡང་ཁོ་མོའི་རྗེས་དེད་ནས་སོང་སྟེ། རང་གི་ཉེས་པ་རྣམས་ཇི་མ་ཇི་བཞིན་དུ་
བཤད་དགོས་པ་དང་། གཉེན་སྒྲིག་གི་ཡི་གེ་ལེན་དུ་མི་འགྲོ་བར་ཐབས་ཅི་ཡོད་
ཀྱིས་ཚེ་རིང་ཕྱིར་ལོག་རག་བར་དུ་བསྒྲུགས་ཏེ། ཚེ་རིང་དང་ཁོ་མོ་གཉིས་གཉེན་
སྒྲིག་ཏུ་འཇུག་རྒྱུའི་བཀོད་པ་རྣམས་ལྷ་སྐྱིད་ལ་གྲོས་བསྡུར་བྱེད་དགོས་བསམས།
ཁོ་མོ་རྩྭ་ཁང་ལ་འགྲོ་སའི་དེའུ་འབུར་ཆུང་ཆུང་ཞིག་ཡོད་པ་དེའི་རྒྱབ་ལ་
ཡལ་རྗེས། ང་འཆམ་འཆམ་བྱེད་ཁུལ་གྱིས་ཁོ་མོའི་རྗེས་བསྙེགས་ནས་སོང་བ་
་
༄༅ 299



༩ ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས།
ཡིན། རྩྭ་ཁང་དེ་ནི་དེའུ་འབུར་ཆུང་ཆུང་དེའི་རྒྱབ་ཀྱི་གཤོང་བུ་ཅུང་ཟད་ངོས་
ཡངས་པ་ཞིག་ཏུ་ཡོད་ལ། ནམ་རྒྱུན་དུ་རྟ་རྫི་དང་བོང་རྫི་སོགས་ཕྱུགས་ཀྱི་རྫི་བོ་
མ་གཏོགས་དེར་འགྲོ་དོན་མེད་པས། དེ་རིང་ལྷ་སྐྱིད་རྩྭ་ཁང་ནང་ལ་འགྲོ་དོན་ཅི་
ཞིག་ཡིན་ནམ། ངའི་སེམས་བློང་བློང་བོར་གྱུར་ཏེ་གོམ་སྟབས་ཇེ་མགྱོགས་སུ་
བཏང་ནས་སོང་བ་ལ། རྩྭ་ཁང་གི་སྒོ་ཟུར་ཙམ་ཕྱེས་འདུག རྩྭ་ཁང་ནང་ནས་འུག་
པ་རྒན་པོའི་མིད་པ་ལས་བྱུང་བ་ལྟ་བུའི་སྒྲ་ཡ་མཚན་ཅན་ཞིག་གྲགས་པ་ཐོས།
ངས་མྱུར་མོར་རྩྭ་ཁང་གི་སྒོ་ཕྱེ་པ་ན། ཨ་ཁ། ཁང་ཀླད་ཀྱི་རྒྱུགས་འཁྱོག་པོ་ཞིག་གི་
སྟེང་དུ་སྐེ་རགས་དམར་པོ་ཞིག་ཐུར་དུ་དཔྱངས་ཡོད་པ་དང་། སྐེ་རགས་ཀྱི་སྣེ་མོ་
ནི་ཨ་ལོང་དང་བཅས་ཏེ་བུ་མོ་ཞིག་གི་སྐེ་ལ་བསྐོན་འདུག བུ་མོ་དེའི་གདོང་གྱེན་
དུ་ཕྱོགས་པ་དང་། མིག་གཉིས་བགྲད་ཅིང་། ལུས་པོ་བར་མེད་དུ་འཕག་འཚག་
བྱེད་བཞིན་འདུག ད་ཅི་ངས་ཐོས་པའི་ཤུག་པ་རྒན་པོའི་མིད་པ་ལས་བྱུང་བ་ལྟ་
བུའི་སྒྲ་དེ་ནི་ཁོ་མོའི་མགྲིན་པ་ལས་བྱུང་བར་སྣང་ཞིང་། རིམ་གྱིས་སྒྲ་དེ་ཡུན་
ཇེ་ཐུང་ཇེ་ཐུང་དུ་གྱུར་པ་དང་གདངས་ཀྱང་ཇེ་དམའ་ཇེ་དམའ་རུ་གྱུར། ད་ནི་
གནད་དོན་གཞན་དག་ལ་བསམ་བློ་གཏོང་ཁོམ་མི་འདུག ངས་མྱུར་མོར་སྐག་གི་
བློ་གྲི་ཕྱུངས་ནས་སྐེ་རགས་དེ་དུམ་ཧྲིག་གེར་བཅད་མ་ཐག་བུ་མོ་དེ་ཤི་མ་གསོན་
གྱི་ངང་ནས་ངའི་པང་དུ་ལྗིད་ཐེག་གེར་ལྷུང་སོང་། ངའི་ལུས་པོ་ཡོངས་རྫོགས་
དངངས་འདར་བར་མེད་དུ་བྱེད་པ་དང་། མགོ་ཡི་སྐྲ་རྣམས་གྱེན་དུ་གཟེངས་ཤིང་
ལུས་ཀྱི་བ་སྤུ་རྣམས་ཀྱང་གཟེངས་པར་གྱུར། ཁོ་མོའི་སྐེ་ཡི་མདུད་པ་ཇི་ལྟར་
བཀྲོལ་བའང་མ་ཤེས་པར་ལག་པ་འདར་སིག་སིག་གིས་ཁོ་མོའི་བྲང་ཁ་ལ་ཕུར་
ཕུར་བྱེད་ཀྱིན་འདུག
ཡུད་ཙམ་ནས། དབུགས་ཀྱི་འབྱུང་རྔུབ་བྱེད་ཚུལ་རྒྱུན་ལྡན་དུ་གྱུར་པ་
# 3COOཉུ



འབྲིང་སྡུག་ཐང་། རྒྱུ
དང་། གདོང་མདོག་ཀྱང་རིམ་གྱིས་ཇེ་དྭངས་སུ་སོང་སྟེ། དཔྲལ་བའི་མིག་གཉིས་
བཙུམ་མ་ཕྱེས་ཀྱིས་ངའི་གདོང་ལ་ལྟ་བཞིན། །
“ཁྱོད་ལ་ཉེས་པ་ཡོད” ཅེས་ཟེར།
ངས་མགོ་ལྕོག་ལྡེམ་ལྡེམ་བྱེད་པ་ལས་ཁ་ཅི་ཡང་གྲགས་མ་ཐུབ་ལ། མིག་
དང་མགྲིན་པ་གཉིས་ཀ་མཆི་མས་བརྣངས་པར་གྱུར།
“ང་གསོན་ན་ཚེ་རིང་གི་མི་ཡིན། ཤི་ན་ཚེ་རིང་གི་འདྲེ་ཡིན། ཁྱོད་ཀྱི་
ཆུང་མ་ངས་མི་འདོད།” ཁོ་མོའི་མིག་གི་ཁྲག་རྩ་ཐམས་ཅད་དམར་པོ་དམར་རྐྱང་
དུ་གྱུར་པ་དང་། དཔྲལ་བའི་མིག་གཉིས་ནི་མེ་ཕོན་ཆེན་པོ་ཞིག་དང་འདྲ་བར་
ངའི་གློ་སྙིང་ཐམས་ཅད་བསྲེགས་པ་ལྟ་བུའི་ཚོར་སྣང་སྐྱེས། ང་རང་ནི་སྔར་བྱས་
ཀྱི་ལས་ལ་ཤིན་ཏུ་འགྱོད་ན་ཡང་འགྱོད་བཤགས་བྱེད་པའི་ཚིག་གཅིག་ཀྱང་སྨྲ་
མ་སྤོབས།
དེ་ལྟར་ཡུན་ཅུང་རིང་པོ་ཞིག་འདས་རྗེས། ངས་སྔར་བྱས་ཀྱི་བྱ་བ་དང་
སྤྱོད་པ་ཐམས་ཅད་ཁ་ཁོག་པས་མ་གསང་། བློ་རྒྱུ་མས་མ་བསྐུམས་པར་ལྷ་སྐྱིད་
ལ་ཇི་མ་ཇི་བཞིན་དུ་བཤད་པ་དང་། ལྷ་མོས་གཡོ་བྱས་ཚུལ་དང༌། ལྷུན་གྲུབ་
ཀྱིས་ངན་བསླབས་ཚུལ་སོགས་ཀྱང་རྒྱས་པར་བཤད་པས། ཁོ་མོའི་ཁོང་ཁྲོ་རིམ་
གྱིས་ཞི་བ་དང་། གདོང་ལ་ཅུང་ཟད་ངོ་ཚ་བའི་རྣམ་འགྱུར་ཞིག་ཤར་འོངས། དེ་
ནས་ངས་ཁོ་མོ་ལ་མོ་རང་ལྕེབས་པའི་གནས་ཚུལ་དེ་སུ་ལའང་མི་སྒྲོག་པའི་དམ་
བཅས་ཤིང་། ངའི་ཨ་ཕ་དང་མོའི་ཨ་ཕ་གཉིས་ལ་གཏམ་ལན་འཇལ་བའི་གྲོས་
རིམ་གྱིས་བྱེད་རྒྱུའི་ཐག་བཅད།
དེའི་ཕྱི་ཉིན་ནས་བཟུང་། ལྷ་སྐྱིད་དགའ་དགའ་སྤྲོ་སྤྲོའི་ངང་ནས་ངེད་
ཀྱི་ཁྱིམ་ལ་འོངས་པ་དང་། ང་ཡང་ཁོ་མོ་ཚང་ལ་ཕར་སོང་ནས་ཀུ་རེ་རྩེད་མོ་རྩེ་
ཉྩ 321 ཉྩ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
བཞིན་བསྡད་པ་ཡིན། ཉིན་དེ་དག་ལ་ངའི་ཨ་ཕོ་དང་ཁོ་མོའི་ཨ་ཕ་གཉིས་ཀའང་
དགའ་ཞིང་སྤྲོ་ལ། དགོང་ལྟར་མཉམ་གཅིག་ཏུ་ཆང་འཐུང་ནས་ལབ་རྒྱག་བཞིན་
འདུག ཡིན་ན་ཡང་། ལྷ་སྐྱིད་དང་ངེད་གཉིས་ཀྱི་གསང་བའི་གྲོས་དེ་ཁོ་ཚོས་
ཤེས་ཐུབ་རྒྱུ་མ་རེད། ངས་ལྷ་མོའི་བསམ་ཚུལ་ཡང་གཞི་ནས་ཧ་གོ་སོང་བས། ཁོ་
མོ་ལ་འཛུམ་གྱི་གསང་བརྡ་ལན་འགར་བསྟན་ན་ཡང་། དང་ཐོག་ཁོ་མོས་ང་ལ་
ཁ་ཡ་མི་བྱེད་མོད། འོན་ཀྱང་ལྷ་སྐྱིད་ཀྱིས་ངེད་གཉིས་ཀྱི་གསང་གྲོས་དེ་ཁོ་མོ་ལ་
ཟུར་ཙམ་བཤད་རྗེས། ཁོ་མོས་ཀྱང་ང་ལ་སྙིང་ཉེ་ཉེ་དང་ཤ་ཚ་ཚ་བྱེད།
ལོ་གསར་གྱི་ཚེས་པ་བཅོ་ལྔ་སླེབས་སོང་། ལྷ་སྐྱིད་དང་ངེད་གཉིས་དགའ་
དགའ་སྤྲོ་སྤྲོའི་ངང་ནས་ཀུང་ཧྲེའི་ནང་དུ་གཉེན་སྒྲིག་གི་ཡི་གེ་ལེན་དུ་སོང་བ་
ཡིན། ལམ་དུ་ཆས་ཁར་མི་མང་བོ་ཞིག་གིས་ངེད་གཉིས་ལ་སྐྱེལ་མ་བྱས་པ་དང་།
ལྷུན་གྲུབ་ཀྱི་གདོང་ལ་གཡོ་སྒྱུའི་འཛུམ་ཞིག་ལངས་ཏེ་ཚུར་འོངས་ནས། “གྲོགས་
པོ། ཆོས་མགོ་འཁྱོངས་དུས་བླ་མ་མ་བརྗེད། གཉེན་མགོ་འཁྱོངས་དུས་བར་བ་མ་
བརྗེད་ཟེར་བ་ཡིན་པས། ཀུང་ཧྲེ་ནས་ཕྱིར་ལོག་དུས་ང་ལ་ཆང་སྐལ་ཞིག་འཁྱེར་
ཡོང་རྒྱུ་བརྗེད་མི་ཉན” ཟེར། །
“ཁྱོད་ལ་གཅིན་སྐལ་ཞིག་འཁྱེར་ཡོང་།”
ངས་ལན་ཅི་ཞིག་འདེབས་དགོས་པའང་མ་ཤེས་པར་ཡོད་དུས། ལྷ་སྐྱིད་
ཀྱིས་དེ་ལྟར་བཤད་པ་དང་། ལྷུན་གྲུབ་ཀྱིས་ལྕེ་བསྣར་ཞིག་བྱས་ཏེ་ཁོང་དགོད་
བྱེད་བཞིན་གདའ། །
ང་ཚོ་ཀུང་ཧྲེ་ནང་དུ་ཕར་འགྲོ་དུས། ལྷ་སྐྱིད་དང་ངེང་གཉིས་མཉམ་དུ་སོང་བ་
དང་། ཕྱིར་ལོག་དུས་ལྷ་སྐྱིད་ནི་གར་སོང་མི་ཤེས་པ་དང་། ངའི་ཡོང་རོགས་ནི་ལྷ་
མོ་རེད། ཨ་ཕས་གཉེན་སྒྲིག་གི་ཡི་གེར་ལྟ་བཞིན་དཔྲལ་བའི་སྨིན་མ་སྟུག་པོར་
ཧྥ 322 རྒྱུ



འབྲོང་དག་ཐང་། ཁྱུའུ
བསྡུས་པ་དང་། ངའི་ཁོག་ཏུ་དགོད་པའི་གྲུ་གུ་འཕར་ལྡིང་བྱེད་བཞིན་འདུག
ཡིན་ན་ཡང་། ལྷ་སྐྱིད་བླ་བྲང་ལ་བྲོས་པའི་གནས་ཚུལ་དེ་ང་ལ་འབྲེལ་
བ་སྤུ་ཙམ་ཡང་མེད་པས། ངན་ཁག་ཐམས་ཅད་མོ་རང་ཉིད་ཀྱིས་འཁུར་འོས།
མ་ཁྲེལ་མེད་ཟེར་བ་དེ་ལྷ་སྐྱིད་རེད། ཀ་ཡེ། ཕོ་གསར་རྣམ་པ། ལྷ་སྐྱིད་ལ་ཁྲེལ་
གཞུང་ཡོད་མེད་དེ་ཁྱོད་ཚོས་ཁོ་མོར་དྲིས་ཤིག
ལྷ་སྐྱིད་ཀྱི་སྡུག་བསྔལ།
ང་རང་ད་ལྟ་འཇིག་རྟེན་མི་ཡུལ་དུ་འཚོ་བ་རོལ་ཐུབ་པ་ནི་རིག་ཡག་གི་
དྲིན་ཡིན། གལ་ཏེ་ཉིན་དེར་ཁོས་རྩྭ་ཁང་ནས་ངའི་ཚེ་སྲོག་མ་བསྐྱབས་པ་ཡིན་
ན། ང་རང་འཇིག་རྟེན་མི་ཡུལ་དང་བྲལ་ཟིན།
རིག་ཡག་གིས་ང་ནི་མི་ཁྲེལ་མེད་ཅིག་རེད་ཟེར་བ་ལ་ཁག་མི་འདུག
ཁྲེལ་མེད་ཀྱི་བྱ་བ་ཐམས་ཅད་ངས་བྱས་ཟིན་པས་འགྱོད་པ་སྐྱེས་ཀྱང་ཕན་པ་ཅི་
ཞིག་ཡོད། དེ་བས་ངས་མ་ཎི་འགའ་རེ་བཏོན་ཏེ་རང་གི་ཉེས་ལྟུང་གི་དྲི་མ་ཐམས་
ཅད་འཁྱུད་ཐབས་བྱས་པས་དགའ། སྐབས་རེར་ངའི་སེམས་ལ་རང་ཉིད་ཀྱང་ཇོ་
མོ་ཞིག་བྱེད་དགོས་སྙམ་ན་ཡང་། ཚེ་རིང་གི་བཞིན་རས་དང་ཆུང་དུས་ཀྱི་བརྩེ་
དུངས། གཞོན་ནུའི་སྐབས་ཀྱི་མཛའ་མཐུན་བཅས་ནི་བདུད་ཀྱིས་ཆོ་འཕྲུལ་
བསྟན་པ་བཞིན་ངའི་ཁྲ་ཆུང་མིག་ལམ་དུ་ལྷང་ངེར་འཆར་འོང་གིན་འདུག་
སྤྱིར་ང་ཡང་ད་ལྟའི་མོ་གསར་རྣམས་དང་འདྲ་བར་འཇིག་རྟེན་གྱི་འཚོ་
བ་ལ་རོལ་འདོད་ཤིན་ཏུ་ཆེ་ན་ཡང་། ངའི་ཁ་སྒོ་སྐྱེས་གཟུགས་འདི་དགྲ་རུ་
ལངས་ཏེ་དྲིན་ཕ་མའི་དྲུང་དུ་སྡོད་དབང་མེད་ལ། སེམས་མཐུན་པའི་གྲོགས་དང་
༄༅ 323 རྒྱུ



A
མ་མཐར
ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས།
འགྲོག་དབང་མེད་པར་གྱུར། གལ་སྲིད་ཚེ་རིང་སྟོང་སྐོར་དུ་འགྲོ་ཁར་གཉེན་
སྒྲིག་གི་ཡི་གེ་བླངས་ཡོད་རྒྱུ་ན། ངའི་གངས་དཀར་སེམས་ལ་སྡུག་བསྔལ་གྱི་
གཉེར་མ་འདི་གྱོན་དོན་མི་འདུག འཇིག་རྟེན་གྱི་གཏམ་དཔེ་ལ། མ་བུ་མོ་ཚང་
གི་སྐྲ་རིང་ཡང་བློ་ཐུང་ཟེར་བ་དེ་ངོ་མ་བདེན་པར་འདུག ངའི་ཚིག་འདིས་མོ་
གསར་རྣམས་ལ་ཕོག་ཐུག་གཏོང་ལས་ཆེ་ན་ཡང་། མ་མཐར་ང་རང་ཉིད་ནི་དེ་ལྟ་
བུ་ཞིག་རེད།
ཚེ་རིང་སྟོང་སྐོར་ལ་སློབ་སྦྱོང་དུ་སོང་རྗེས། སྡེ་བའི་ནང་ནས་ང་ལ་ལབ་
གླེང་བྱེད་པའི་གཏམ་འདྲ་མིན་སྣ་ཚོགས་ཤིག་གྲགས་སོང་། ཨ་མས་ང་ལ་རིག་
ཡག་བཟང་ཚུལ་རྒྱུན་ཚུལ་གྱི་གཏམ་མང་བོ་བཤད་པ་དང་། ཨ་ཕས་ངས་ཞུ་བ་
བྱེད་པ་ལ་མི་ཉན་པར་ཨུ་ཚུགས་མཐར་སྐྱེལ་བྱས། སྔོན་ཆད་སྤྱི་ཚོགས་རྙིང་བའི་
ནང་། ངའི་ཨ་ཕ་ཕྱི་ལོགས་སུ་ཚོང་ལ་སོང་ནས་ཕྱིར་ལོག་དུས། ལམ་ཁར་ཇག་
པ་གསུམ་ལ་འཕྲད་དེ་ཁོ་ཚོས་ངའི་ཨ་ཕའི་ལག་གི་རྒྱུ་ནོར་རྣམས་ཕྲོགས། ཨ་ཕ་
ཤིང་སྡོང་ཞིག་ལ་བཏགས་ཏེ་གྲིས་བརྒྱབ་སྟེ་གསོད་རྩིས་བྱེད་པའི་སྐབས་དེར།
རིག་ཡག་དང་ཚེ་རིང་སྤུན་གཉིས་ཀྱི་ཨ་ཕ་ཉི་མས་རང་གི་སྲོག་ལ་མ་འཛེམས་
པར་གྲི་ཕྱུངས་ཏེ་བརྒྱུགས་འོངས་པས། ཇིག་པ་ཚོ་ཁོའི་རྒྱབ་ན་ད་དུང་མེ་མདའ་
ཞིག་ཁུར་ཡོད་པ་དེར་འཇིགས་ནས་རྟབ་རྟབ་པོར་རྟ་ལ་ཞོན་ནས་བྲོས་སོང་། དེ་
ལྟར་ངའི་ཨ་ཕའི་སྲོག་བསྐྱབས་པ་དང་རྒྱུ་ནོར་རྣམས་ཀྱང་མ་ཤོར་བས་ཨ་ཁུ་
ཉི་མ་དང་ངའི་ཨ་ཕ་གཉིས་ཀྱིས་མནའ་མཆེད་བསྒྲིགས། བཅིངས་འགྲོལ་བྱས་
པའི་ལོ་དེར། ཁོང་གཉིས་ཀ་ལོ་སུམ་ཅུ་ལྷག་ལ་སླེབས་ཟིན་པས། གཉེན་གྱི་མགོ་
བཟུང་བ་དང་། གཉེན་སྒྲིག་བག་སྟོན་ཡང་ཉིན་གཅིག་ལ་བྱས། ཕྱི་ལོ། ཚེརིང་
གི་ཨ་མར་རིག་ཡག་སྐྱེས་པ་དང་། དེ་ནས་ལོ་གཅིག་འགོར་བ་ན་ངའི་ཨ་མ་
ན་
» 324 ན་



འབྲོང་སྟག་ཐང་།
ལའང་མངལ་སྦྲུམ་པར་གྱུར།
ཉིན་ཞིག་གི་དགོང་མོ། ཨ་ཁུ་ཉི་མ་ངེད་ཚང་ལ་ཡོང་བ་དང་། མནའ་
བཅད་གཉིས་ཀྱིས་ཆང་འཐུང་ཞོར་དུ་སྔོན་ཆད་ཀྱི་གནས་ཚུལ་རྣམས་ཕྱིར་དྲན་
བྱས།
“དེ་དུས་ཁྱོད་སྐབས་ཐོག་ཏུ་མ་ཡོང་ན། ང་གཤིན་རྗེ་ཆོས་རྒྱལ་ལ་མཇལ་
དུ་སོང་ཚར་ཟིན།” ངའི་ཨ་ཕས་ཆང་ཧུབ་གང་འཐུངས་ནས་དེ་ལྟར་བཤད། །
“སྔོན་ཆད་ཀྱི་བྱ་བ་རྣམས་འདས་ཟིན། དེ་ཚོ་གླེང་ཡང་རྒྱུ་མཚན་ཆེན་
པོ་མི་འདུག མནའ་མཆེད། ངའི་ཁོག་ན་བཀོད་པ་ཞིག་ཡོད་མོད།
འོན་ཀྱང ”
ཨ་ཁུ་ཉི་མས་ངའི་ཨ་མའི་གདོང་ལ་ལྟ་བཞིན། ཅུང་ཟད་དོགས་མི་བདེ་
བའི་ངང་ནས་ཚིག་མཚམས་བཅད།
“ཤོད་ཡ། ཤོད། འུ་སྤུན་གཉིས་ཀྱི་བར་ལ་བཤད་རྒྱུ་དང་གསང་རྒྱུ་ཅི་
ཞིག་ཡོད།” ་
“དེ་རེད། དེ་རེད། ངའི་སེམས་ལ་དྲན་པའང་དེ་ཡིན། ཨིན…༌ཨིན”
ཨ་ཁུ་ཉི་མས་ཚིག་ངག་ལས་མ་འཁྲོལ་བས། ངའི་ཨ་ཕ་ཅུང་ཟད་མ་རངས་
པའི་སྒོ་ནས་མིག་ཡོན་པོར་ལྟ་ཞིང་བསྡད་པ་དང་། དེའི་ཚུགས་ཀ་ལ་བལྟས་
ན “ཁྱོད་ང་ལ་ཡིད་མི་ཆེས་ན་བཤད་མི་དགོས” ཞེས་འཁང་ར་བྱེད་པ་དང་འདྲ།
“ཧེ་ཧེ།” ཨ་ཁུ་ཉི་མ་བཙན་ཚུགས་ཀྱིས་གད་མོ་དགོད་བཞིན། “དྲང་
མོར་བཤད་ན། ངས་ཁྱོད་ལ་གཉེན་གྱི་འབྲེལ་ཞིག་འཛིན་བསམས་པ་ཡིན། ང་
ལ་བུ་གཅིག་ཡོད་པ་ནི་ཁྱོད་ཀྱིས་ཤེས་གསལ་ལྟར་རེད། དབང་མཚོ་ཡང་མངལ་
སྦྲུམ་འདུག་པས། གལ་ཏེ་བུ་མོ་ཞིག་བཙས་པ་ཡིན་ན་ངའི་བུ་ལ་ཆུང་མར་སྟེར་
༄༅ 325,



ཀྲུང་གོའི་བོད་ཀྱི་དེང་རབས་པ་ལ་རིག་གཅེས་བཏུས།
རོགས་གནང་།”
“ཧ་ཧ་ཧ། མནའ་མཆེད་ཁྱོད། ངས་དམིགས་པ་བུ་ཞིག་ཡིན་ཀྱང་ཁྱོད་
ཀྱིས་འདོད་པ་བུ་མོ་ཞིག་རེད། གལ་ཏེ་ཁྱོད་ཀྱི་ཁ་ཐོག་ལ་སོང་ན་ཁྱོད་ལ་ལོས་
སྟེར།”
“ཕོ་རབ་ཚིག་ཐོག་དང་། འཕར་བ་རྗེས་ཐོག་ཡིན་ནམ།”
“ལོས་ཡིན། ལོས་ཡིན། ཁྱིས་མི་བཟའ་ལྕགས་དང་། མིས་མི་བཟའ་
མནའ་ཡིན།”
དེ་ལྟར་ང་ད་དུང་འཇིག་རྟེན་འདིར་མ་འོངས་གོང་ནས་ཨ་ཕས་ངའི་
གཉེན་དོན་ཐག་བཅད་ཟིན། ཡིན་ན་ཡང་། གནས་ཚུལ་དེ་ཚོ་ངས་གཏན་ནས་
མ་ཤེས་ལ། ཐ་ན་ང་བུ་མོའི་གློ་སྙིང་གཏོད་ས་གཅིག་པུར་གྱུར་པའི་ཨ་མ་དབང་
མཚོས་ཀྱང་ཚིག་ཟུར་ཙམ་ཡང་བཤད་མ་མྱོང་། ལོ་གསར་ཚེས་པ་གསུམ་གྱི་
ཉིན། ཨ་ཕས་ང་རང་རིག་ཡག་གི་ཆུང་མར་བྱིན་ཚར་རྗེས། ངས་ངུ་འབོད་ཀྱིས་
ཕ་མ་གཉིས་ལ་ཞུ་བ་བྱས་པ་ན། ཨ་མས་ངའི་མགོ་ལ་བྱིལ་བྱིལ་བྱེད་བཞིན་
གོང་གསལ་གྱི་གཏམ་དེ་དག་བཤད་བྱུང་། ཨ་ཁ། བུ་མོའི་ལས་དབང་ཟེར་བ་
ནི་དེ་ལྟ་བུ་ཞིག་ཡིན་ནམ། དྲིན་ཆེན་གྱི་ཕ་མའི་དྲིན་ལན་དེ་ངས་ཚེ་གང་ལ་
འཇལ་དཀའ་ན་ཡང་། བུ་མོའི་སེམས་ཀྱི་བདེ་སྡུག་ལ་མི་བལྟ་བར་ང་རང་འཆི་
ལམ་དུ་རྫོང་བ་འདི་ཅི་ཞིག་ཡིན་ནམ། དེ་ལྟར་ངས་བསམ་བློ་གཏོང་བཞིན་ཕ་
མ་ལ་ཡི་མུག་པ་དང་། འཁོར་བ་ལ་སྐྱོ་བ་སྐྱེས་བྱུང་། ཇི་ལྟར་དཔྱད་ཀྱང་སེམས་
ནི་སྡུག་བསྔལ་གྱི་རྒྱ་ལས་ཐར་མི་ཐུབ་པས། ལོ་གསར་ཚེས་པ་བཅུ་གཉིས་ཉིན་
གྱི་ཕྱི་དྲོ......
ཨ་ཙི། ད་དེ་ཚོ་སེམས་ལ་དྲན་ན་ཡིད་སྐྱོ་ཞིང་སེམས་འགྱོད་པ་དང་ངོ་
» 36



འབྲིང་འཇུག་ཐང༌། ཨེ
གནོང་དགོས་པ་ཞིག་རེད། རིག་ཡག་གིས་ང་ལ་སེམས་གསོའི་ཁ་བརྡ་མང་བོ་
བྱས་པ་དང་། ལྷ་མོ་དང་ངེད་གསུམ་གྱིས་གྲོས་བྱས་ཤིང་བློ་བསྡུར་མཐར། ཚེས་
བཅོ་ལྔའི་ཞོགས་པར། ལྷ་མོ་སྔོན་ལ་སོང་ནས་ཀུང་ཧྲེ་ནས་སྒུག་རྒྱུ་དང་། ང་
རང་ལམ་སྐེད་ནས་ཟི་ལིང་ལ་འགྲོ་བའི་འགྲུལ་བཞུད་རླངས་འཁོར་དུ་བསྡད་
དེ་ཚེ་རིང་ལ་བལྟ་རུ་འགྲོ་རྒྱུའི་ཐག་བཅད། རིག་ཡག་དང་ངེད་གཉིས་ཁ་
འབྲལ་སྐབས། ཁོས་ང་ལ་ཤོག་སྒོར་ཉི་ཤུ་བྱིན་པ་དང་། ལམ་ཁར་སེམས་ཆུང་
བྱེད་དགོས་ཚུལ་སོགས་ང་ལ་སེམས་བཟང་ཞིང་ངག་འཇམ་པའི་ཁ་བསྒོ་མང་
བོ་བྱས།
སྔོན་ཆད་ང་རང་ཕ་ཡུལ་དང་ཁ་བྲལ་ནས་ཕྱི་ལོགས་སུ་སོང་མ་མྱོང་
བས། ང་འགྲུལ་བཞུད་རླངས་འཁོར་གྱི་ཨོང་སྟེགས་སྙི་ཞིང་བདེ་བ་དེའི་ཐོག་
བསྡད་པས་སྐྱིད་སྣང་ཞིག་སྐྱེས་མོད། སྐད་རིགས་མི་མཐུན་པའི་མི་དེ་དག་
གིས་སྐད་ཆ་ལྡབ་ལྡིབ་དེ་ཚོ་བཤད་པ་ཐོས་ཚེ། སེམས་སྟོང་ཞིང་ཡིད་སུན་པའི་
སྣང་བ་ཞིག་སྐྱེས་བྱུང་། དེ་ལྟར་སོང་སོང་བས་ཁོ་ཚོ་ཡང་ཐང་ཆད་དེ་ལ་ལ་
ཞིག་གཉིད་ནས་གཡས་ལོག་གཡོན་ལོག་བྱས་འདུག ལ་ལས་རླངས་འཁོར་གྱི་
དྲ་མའི་ཕྱི་རོལ་གྱི་ཡུལ་ལྗོངས་ལ་ལྟ་ཞིང་འདུག ངའི་ཡིད་ཀྱི་མེ་ལོང་ལ་ཆུང་
དུས་ཀྱི་བདེ་སྐྱིད་ལྡན་པའི་བྱིས་པའི་དུས་སྐབས་ཀྱི་འདས་དོན་རྣམས་གློག་
བརྙན་བཞིན་ཤར། །
དབྱར་ཟླ་དྲུག་པའི་ནང་། སྡེ་བའི་ཁོ་ར་ཁོར་ཡུག་གི་ས་ཞིང་ནང་ལོ་ཏོག་
སྔོ་ལྗང་ལྗང་དུ་སྐྱེས་འདུག་ལ། འཇམ་ཞིང་བསིལ་བའི་རླུང་གིས་དལ་བུར་རེག་
པ་ན་དེ་ནི་རྒྱ་མཚོའི་རླབས་གཉེར་ཤིག་ཤིག་འགུལ་བ་དང་མཚུངས། འབུ་ཆ་
ག་བ་དང་བྱེའུ་རྣམས་ཀྱིས་ཅག་ཅག་དེང་ཙིར་ཙིར་གྱི་སྒྲ་དབྱངས་སྙན་མོ་སྒྲོག་
༄༅ 5O7 *



ཀྲུང་གོའི་བོད་ཀྱི་དེང་རབས་རྗེལ་རིག་གཅེས་བཏུས།
པར་བྱེད་ཅིང་། ཕྱེ་མ་ལེབ་དང་འབུ་གཤོག་ཐོགས་རྣམས་ཀྱིས་བར་སྣང་ན་གར་
སྟབས་སྒྱུར་བ་དང་། ཐག་རིང་ས་ནས་བྱ་ཁུ་བྱུག་གིས་ཀི་ཀོ ཀི་ཀོ་ཞེས་གསུང་
སྙན་སྒྲོག་བཞིན་འདུག ནམ་མཁའི་ལྷོ་མཐའ་ནས་སྤྲིན་དཀར་ནག་འདྲེས་མ་
ཞིག་བྲེལ་སྟབས་ཀྱིས་བྱང་ཕྱོགས་སུ་རྒྱུ་བ་དང་། ཡུད་ཙམ་ནས་སྦྲང་ཆར་ཟིམ་
ཟིམ་བབས་པའི་མོད་ལ་བར་སྣང་དུ་ཁ་དོག་སྣ་ལྔ་བཀྲ་བའི་དབང་བོའི་གཞུ་རིས་
ཤར་བ་དང་། ལོ་ཏོག་དང་ལྡུམ་བུ་རྣམས་ཀྱི་འདབ་མའི་སྟེང་ལ་ཟིལ་ཐིགས་ཆུང་
ངུ་མང་བོ་ཆགས་འདུག
“ཨ་རྒྱ་ཚེ་རིང་། འཇའ། འཇའ།”
ངས་འཇའ་རིས་ཤར་བའི་ནམ་མཁའ་ལ་མཛུབ་མོས་སྟོན་བཞིན་འཇའ་
ཡི་སྣེ་མོ་ཞིག་ཐག་མི་རིང་བའི་ལུང་བར་ཟུག་འདུག་པ་དེའི་ཕྱོགས་སུ་བརྒྱུགས།
ཡུད་ཙམ་ནས། ཚེ་རིང་ངའི་སྔོན་ལ་ཤོར། ངས་ཇི་ལྟར་བསྙེགས་ཀྱང་རྗེས་
ཟིན་པ་མི་འདུག དེར་ང་རང་ངུ་ཁུལ་བྱས་པ་ལ། ཚེ་རིང་ཕྱིར་བརྒྱུགས་ཡོང་ནས་
ང་ལ་ངོ་ཡོག་བྱས་པ་དང་། ངེད་གཉིས་ཀྱིས་ལག་པས་ལག་པར་འཇུས་ཏེ་འཇའ་
ཚོན་འཛིན་དུ་སོང་བ་ཡིན། ངེད་གཉིས་ལུང་བ་དེའི་མདོར་སླེབས་པ་ན་འཇའ་
རིས་དེ་ཕར་ཕྱོགས་ཀྱི་རི་རྩེ་ན་འདུག་པ་དང་། རིམ་གྱིས་མི་སྣང་བར་གྱུར།
“ད་ཅི་ཁྱོད་ངུས་སྟབས་ཨ་ཆེ་འཇའ་རིས་མ་དགའ་བར་ལྷ་ཡུལ་དུ་ཕྱིར་
ལོག་པ་རེད། རྗེས་སུ་འཇའ་ཤར་ན་ཁྱོད་མ་ངུ་། ངས་ཅིས་ཀྱང་འཛིན་ཐབས་བྱེད་
དགོས།”
ངེས་ཚེ་རིང་གི་གཏམ་དེ་བདེན་དུ་རློམ་ནས་མགོ་བོ་གུག་གུག་བྱས་པ་
དང་། ཆར་ནམ་འབབ་དང་འཇའ་ནམ་ཤར་ལ་རེ་སྒུག་བྱས་ནས་བསྡད་པ་ཡིན།
ཡིན་ན་ཡང་། དེ་ནས་བཟུང་ཆར་བ་ཐེངས་མང་བོར་བབས་ཀྱང་འཇའ་ཚོན་
8 308



འབྲིང་སྡུག་ཐང་། རྒྱུན
ཤར་བ་ནི་ངས་མཐོང་མ་མྱོང་།
“ཏོའུ་ཏོའུ” ཞེས་རླངས་དུང་གི་སྒྲ་ཞིག་གིས་ང་རང་ཡེ་རེར་བཏང་། ངའི་
མིག་མཐར་དབང་མེད་དུ་མཆི་མ་འཁོར་འདུག་ལ། སེམས་ཡུལ་ཡུལ་བོར་གྱུར་
འདུག སྡེ་བའི་མི་ཁ་དང་། རིག་ཡག་གི་ལག་ཕྱིས། ལྷུན་གྲུབ་ཀྱི་སྡིགས་མོ། ཨ་ཕའི་
ཨུ་ཚུགས། ཚེ་རིང་གི་བཞིན་རས་བཅས་ནི་ཆུ་ལོག་ཆེན་པོ་དང་འདྲ་བར་ངའི་
སེམས་ཀྱི་ཡུར་བའི་ནང་དྲག་ཏུ་རྒྱུག་གིན་གདའ།།
“ཨ་རོག ཁྱོད་གང་གི་ཡིན།”
་ ངའི་ལོགས་ན་ཡོད་པའི་ཕོ་གསར་ཞིག་གིས་གློ་བུར་དུ་ང་ལ་དེ་ལྟར་
དྲིས། ངས་བོད་སྐད་དེ་ཐོས་མ་ཐག་སེམས་ལ་དགའ་སྤྲོ་ཚད་མེད་པ་ཞིག་སྐྱེས་
བྱུང་། ཁོའི་ལུས་ལ་རྒྱ་ལྭ་གྱོན་ཡོད་པ་དང་། མཁྲིག་མར་ཆུ་ཚོད་འཁོར་ལོ་ཞིག་
བཏགས་ཡོད་པ་ལ་བལྟས་ན་ལས་བྱེད་པ་ཞིག་དང་འདྲ་མོད། འོན་ཀྱང་རྒྱ་ལཱའི་
གོང་བ་ཁར་ཚི་དྲེག་ཆགས་པ་དང་། ལག་པའི་ཤ་ནི་ནག་ཅིང་མཛུབ་མོ་སྦོམ་ལ་
སེན་མོའི་བར་དུ་དྲེག་པ་ཆགས་ཡོད་པ་ལ་དཔྱད་ན་སོ་ནམ་པ་ཞིག་དང་འདྲ།
གང་ལྟར་ཡང་འགྲོ་རོགས་བོད་མི་ཞིག་ཡོད་པས་ངའི་སེམས་ཀྱང་རང་བཞིན་
གྱིས་བདེ་ལ་བབས་སོང་། ཁོས་ང་ལ་གཏམ་མང་བོ་དྲིས་པ་དང་། ངས་ཀྱང་ཁོ་
ལ་ང་རང་སྟོང་སྐོར་ལ་འགྲོ་རྒྱུའི་གནས་ཚུལ་སོགས་བཤད། ཡིན་ན་ཡང་། ངའི་
སེམས་ཀྱི་སྡུག་བསྔལ་གྱི་སྐོར་ནི་ཚིག་གཅིག་ཀྱང་མ་བཤད། ཁོས་བཤད་པ་ལྟར་
ན། ཁོའི་ཕ་ཡུལ་རེབ་གོང་ཡིན་པ་དང་། ད་ལྟ་སྐུ་འབུམ་ལ་མཇལ་སྐོར་དུ་འགྲོ་བ་
ཡིན་ཟེར། ་
ལམ་ཁར་ཁོས་ང་ལ་ཀ་ར་དང་སིལ་ཏོག་མང་བོ་བྱིན་པ་དང་། ཟི་ལིང་ལ་
སླེབས་ནས་ཀྱང་ང་རང་མགྲོན་ཁང་དུ་ཁྲིད་ནས་སྣེ་ལེན་བཟང་བོ་བྱས་བྱུང་བས།
* 3D9 #



ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
ངས་སེམས་ལ་ཁོ་ནི་མི་སེམས་བཟང་ཞིག་རེད་སྙམ། ཕྱི་ཉིན། ཁོས་ང་ལ་རླངས་
འཁོར་གྱི་འཛིན་བྱང་ཞིག་སྤྲད་དེ། “དེ་རིང་སྟོང་སྐོར་ལ་འགྲོ་བའི་རླངས་
འཁོར་མི་འདུག སང་ཉིན་གྱི་འཛིན་བྱང་ཉོས་ཡོད། གལ་ཏེ་ཁྱོད་རང་སྐུ་འབུམ་
ལ་མཇལ་དུ་འགྲོ་ན་ང་ཚོ་མཉམ་དུ་སོང་ཆོག” ཟེར། ་
ངའི་སེམས་ལ། ད་ཐེངས་འགྲོ་རོགས་ཀྱང་བཟང་བས་སྐུ་འབུམ་ལ་སོང་
ཆོག་སྙམ། དེར་ངས་ཁོ་ལ་སྟོང་སྐོར་དུ་འགྲོ་བའི་རླངས་འཁོར་གྱི་འཛིན་བྱང་
གི་རིན་པ་ཅི་ཙམ་ཡིན་ཞེས་དྲིས་པ་ན། ཁོས་ཅི་མི་སྙམ་པའི་ངང་ནས། “ས་
ཕྱོགས་གཅིག་གི་མི་ཡིན་པས་ཤོག་སྒོར་འགའ་ལ་དེ་འདྲའི་མཐོང་ཆེན་བྱེད་
མི་དགོས” ཟེར་ནས་ངའི་སྒོར་མོ་མི་ལེན་པར། སྐུ་འབུམ་ལ་འགྲོ་བའི་རླངས་
འཁོར་གྱི་རིན་པའང་ཁོས་བྱིན།
སྐབས་དེར་སྐུ་འབུམ་གྱི་ཆོས་སྒོ་ཕྱེ་མ་ཐག་ཡིན་པས། མཇལ་སྐོར་དུ་
འགྲོ་མཁན་ཧ་ཅང་མང་ལ། ཁོ་རང་ནི་དགོན་སྡེ་དེ་ལ་ཆ་རྒྱུས་ཡོད་པས། ང་ལ་
རྟེན་ངོ་མཚར་ཅན་མང་བོའི་རྒྱུ་མཚན་ངོ་སྤྲོད་བྱས་པ་དང་། ངས་ཀྱང་རྟེན་དེ་
དག་ལ་སྒོ་གསུམ་གུས་པའི་ངང་ནས་མཇལ་བ་ཡིན། རྒྱུ་མཚན་ཅི་ཞིག་ཡིན་
པ་མི་ཤེས་མོད། ཕྱི་དྲོ་ཉི་མ་ནུབ་ལ་ཡོད་དུས། ཁོས་ཧ་ལས་པའི་ངང་ནས། “ཨ་
ཁ། ད་མ་འགྲིག ཟི་ལིང་ལ་འགྲོ་བའི་རླངས་འཁོར་ཕྱིར་ལོག་ཚར་བས་ད་ཅི་
བྱེད” ཅེས་བྲེལ་འཚུབ་ལངས་ནས་ལག་མགོའི་དུས་ཚོད་འཁོར་ལོ་ལ་ཡང་
ཡང་ལྟ་བར་བྱེད། ང་རང་སང་ཉིན་སྟོང་སྐོར་ལ་འགྲོ་དགོས་པས་སེམས་ཚིག་
ནས་མེ་འབར་བ་ལྟར་གྱུར།
“ད་སེམས་མ་ཚིག སྐུ་འབུམ་ནས་ཟི་ལིང་བར་དུ་ལེ་བར་སུམ་ཅུ་ཙམ་
མ་གཏོགས་མེད་པས་ཐག་ཉེ། དེ་རིང་ཉིན་གང་ལ་མཇལ་སྐོར་བྱས་ནས་ཟ་
ཙྪི 31Oཆུ



འབྲིང་སྡུག་ཐང་། རྒྱུ
མའང་ཟོས་མེད་པས། ཁྱོད་ཀྱང་ལྟོགས་ཡོད་རྒྱུ་རེད། ད་འུ་གཉིས་ཀྱིས་ཟ་ཁང་
ཞིག་འཚོལ་ལ་ཕོ་བ་འགྲང་རྗེས། རྐང་ཐང་ལ་འགྲོ” ་
： ཁོས་ང་ཁྲིད་ནས་ཟ་ཁང་ཆུང་ཆུང་ཞིག་གི་ནང་དུ་སོང་བ་དང་། འཐེན་
ཐུག་དཀར་ཡོལ་དོ་ཉོས་ཡོང་། འཐེན་ཐུག་འཐུང་ཞོར་དུ་ཁོས་འཁུར་ཁུག་སེར་པོ་
ཞིག་གི་ནང་ནས་ཆང་ཤེལ་དམ་གང་ཕྱིར་བླངས་ཏེ་ཧུབ་ཀྱིས་འཐུངས། ངས་ཁོ་
ཆང་གིས་བཟི་བར་དོགས་ཏེ་ཉུང་ཙམ་འཐུང་རྒྱུའི་ཁ་བསྒོ་བྱས་ཀྱང་། ཁོས་ང་ལ་
ཁོ་ཆང་གིས་བཟི་རྒྱུ་མེད་པའི་གནས་ཚུལ་མང་བོ་བཤད། བལྟས་བལྟས་རིག་རིག་
ལ་ཤེལ་དམ་སྐེད་ལ་ཕབ་འདུག་པས། ངས་ཁོ་ལ་ཞུ་བ་མི་བྱེད་ཀ་མེད་བྱུང་། དེར་
ཁོས་ཀྱང་ངའི་ཁ་ལ་ཉན་ནས་ཆང་འཐུང་མཚམས་བཞག་པ་དང་། ངེད་གཉིས་ཟི་
ལིང་ལ་ཕྱིར་ལོག་པའི་ལམ་དུ་ཞུགས་པ་ཡིན།
ས་ཡོངས་སུ་རུབ་སོང་། དཀར་གསལ་གྱི་ཉ་གང་ཟླ་བ་དེ་ཨ་སྔོན་དབྱིངས་
ན་འཛུམ་དཀར་གྱི་ཚེམས་ཕྲེང་དགོད་པ་དང་། ཟླ་བའི་དཀྱིལ་གྱི་རི་བོང་ནི་བློ་
བདེ་བག་ཕེབས་ཀྱི་ངང་ནས་ཉལ་འདུག་ལ། རྒྱུ་སྐར་གྱི་ཚོགས་རྣམས་ཀྱང་རང་
ས་ན་འཛུམ་དམུལ་ལེར་མཆིས། ནམ་མཁའ་འདི་ལྟར་དྭངས་ལ་ཟླ་བ་འདི་ལྟར་
གསལ་བའི་མཚན་མོ་ལ། གློ་བུར་དུ་མ་རུང་གཟའ་ཡི་གནོད་འཚེ་ཡོང་བ་སུ་
ཞིག་གིས་ཤེས་ཐུབ།
ང་ལ་ཤ་ཚ་ཚ་དང་སྙིང་ཉེ་ཉེ་བྱེད་པའི་མི་དེ་ནི་ལུག་ལྤགས་གྱོན་པའི་སྤྱང་ཀི་
ཞིག་དང་། གཡོ་སྒྱུ་ཆེ་བའི་ཝ་མོ་ཞིག་རེད། ཁོ་ཆང་གིས་བཟི་ཁུལ་གྱིས་ངའི་སྐྱེ་
ལ་ལག་པས་འཁྱུད་པ་དང་། གོམ་པ་འཁྱོར་ཁུལ་གྱིས་ང་རང་ས་ལ་བསྐྱེལ་བའི་
སྐབས་དེར། ངས་ཀྱང་དོན་རྐྱེན་ངན་པ་ཞིག་འབྱུང་རྒྱུ་ཡིན་པ་ཤེས་ཏེ་ཐབས་ཅི་
ཡོད་དང་ཤུགས་ཅི་ཡོད་བཏོན་ན་ཡང་། སེམས་གནག་ཅིང་སྦྱོར་བ་རྩུབ་པའི་
ཉྩ 311 ཉྩ



༄༅_ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
འདམ་ཆར་དེས་ངའི་ལང་ཚོའི་མེ་ཏོག་གི་འདབ་མ་དྲི་དང་བྲལ་བའི་ཐོག་ཏུ་
མི་གཙང་སྙིགས་རོའི་འདམ་ཁུ་གོས་ཟིན་པས། ནོངས་འགྱོད་སྐྱེས་ཀྱང་འཕྱིས་
དྲགས་འདུག ད་ནི་ཚེ་རིང་གི་མདུན་ལ་འགྲོ་ཚུལ་མེད་པ་དང་། ན་ཟླའི་གྲས་
ནས་མགོ་ཡར་འགྱོག་ཚུལ་ཡང་མེད་པས། འདི་ལྟར་གསོན་པ་ལས་འཆི་བ་རང་
དགའ་སྙམ་པའི་བསམ་བློ་དེ་ཡང་ཡང་འཁོར་ཞིང་འོངས། ངའི་སེམས་ཀྱི་སྡུག་
བསྔལ་གནོན་ཐབས་མི་འདུག་པས་སྐད་ཆེན་པོ་བཏོན་ནས་ངུ་འབོད་བྱས་པ་
ཡིན། སྐབས་དེར། ངའི་མིག་གིས་ལྟ་ཕྱོགས་ཀྱིས་ཟླ་འོད་འོག་ཏུ་མིའི་གྲིབ་མ་
ཞིག་ནག་ཡོར་ཡོར་ཚུར་འོངས་པ་མཐོང་བ་དང་། བྲེལ་ཤ་ཆེ་བའི་གོམ་སྒྲ་ཞིག་
ཐིག་ཐིག་ཕར་བརྒྱུགས་པ་ཐོས་བྱུང་། དེའི་མོད་ལ་ངའི་མིག་མཐར་མེ་སྟག་
དམར་འཚུབ་འཚུབ་འཆར་བ་དང་། རྣ་བའི་ལམ་དུ་བང་བང་དུ་གྲགས། མགོ་བོ་
ནག་འཐོམས་པར་གྱུར་ཏེ་དྲན་པ་ཤོར་སོང་། །
ང་བརྒྱལ་བ་ལས་སངས་པའི་ཚེ་ན། ས་གཞི་ཆེན་པོའི་ཐོག་ཏུ་ཞོགས་
པའི་སྐྱ་རེངས་ཀྱི་འོད་སྣང་ཤར་ཏེ་དཀར་གསལ་ལེར་འདུག་པ་དང་། གྲང་ཞིང་
བསིལ་བའི་རླུང་གིས་ཉེ་འདབས་ཀྱི་རྩྭ་དང་རྩི་ཤིང་རྣམས་ཕར་གཡོ་ཚུར་གཡོ་
བྱེད་ཀྱིན་མཆིས། ང་རང་གད་པ་ཆུང་ཆུང་ཞིག་གི་རྩེ་ན་ཉལ་འདུག་པ་དང་།
ངའི་ལུས་ཐོག་ཏུ་ཕྱིང་བ་དཀར་པོ་ཞིག་བཀབ་འདུག ང་རང་ཅུང་ཟད་ཧ་ལས་ཏེ་
མགོ་བོ་ཡར་བཀྱགས་པ་ན། ངའི་འཁྲིས་སུ་ཇོ་མོ་ཞིག་ཙོག་པུར་བསྡད་ཡོད་ལ།
ཁོ་མོས་འཛུམ་དམུལ་དམུལ་གྱི་ངང་ནས་ང་ལ་ལྟ་བཞིན། “མདང་དགོང་ཁྱོད་
མ་གྲང་ངམ” ཞེས་དྲིས། །
ངས་མགོ་བོ་གཡུག་གཡུག་བྱེད་བཞིན་དུ། “མ་གྲང་། མ་གྲང་། ཁྱོད་གང་
ནས་ཡོང་བ་ཡིན” ཞེས་དྲིས་པ་ལ། ཇོ་མོ་དེས་ང་ལ་གདུང་སེམས་ཚད་མེད་
ཉྩ 3 12 ཝ



འབྲོང་སྟག་ཐང་། རྒྱུ
བཅངས་པའི་རྣམ་འགྱུར་སྟོན་བཞིན། “ད་ཡར་ལོངས། ཁྱོད་ཟི་ལིང་ལ་འགྲོ་རྒྱུ་
ཡིན་ནམ། ངེད་གཉིས་འགྲོ་ཞོར་དུ་ཁ་བརྡ་བྱེད” ཟེར།
ཁོ་མོ་ནི་བླ་བྲང་ནས་སྐུ་འབུམ་ལ་མཇལ་སྐོར་དུ་ཡོང་བ་རེད། ལམ་ཁར།
ཁོ་མོས་ང་ལ་གཏམ་མང་བོ་དྲིས་པ་དང་། ངས་ཀྱང་རང་གི་ལོ་རྒྱུས་རྣམས་ཇི་མ་
ཇི་བཞིན་དུ་བཤད་པས། ཁོ་མོས “དཀོན་མཆོག་གསུམ་པོས་མཁྱེན། ཁྱོད་ངོ་མ་
བུ་མོ་ལས་ངན་ཞིག་རེད” ཟེར།
ཟི་ལིང་ལ་སླེབས་རྗེས། ཁོ་མོས་ང་ལ། “ལྷ་སྐྱིད། ཁྱོད་ཀྱིས་བཤད་པ་ལྟར་
ན་ཚེ་རིང་ནི་མི་སེམས་བཟང་ཁྲེལ་ཡོད་ཅིག་རེད། སྤྱིར་ཁྱོད་ལ་མི་འདོད་པའི་
རྐྱེན་ངན་པ་ཞིག་བྱུང་ཟིན་ན་ཡང་། རྒྱུ་མཚན་རྣམས་དྲང་མོར་བཤད་ན་ཁོས་
ཀྱང་ཁྱོད་ལ་ངན་ཁག་དཀྲི་མི་སྲིད། ངས་བལྟས་ན། ཁྱོད་སྟོང་སྐོར་ལ་སོང་ན་
དགའ” ཟེར། །
“མིན།” ད་ནི་ང་རང་བུ་མོ་མི་གཙང་བ་ཞིག་ཏུ་གྱུར་ཟིན་པས། ང་ཚེ་
རིང་གི་མདུན་ལ་ཇི་ལྟར་འགྲོ། ཚེ་རིང་གིས་ང་ལ་འཁང་ར་མི་བྱེད་ན་ཡང་།
ཁོའི་སེམས་ནས་ང་ལ་བཟོད་སྒོམ་བྱེད་ཐུབ་བམ། གལ་སྲིད་བཟོད་སྒོམ་བྱེད་ཐུབ་
པའི་དབང་དུ་བཏང་ན་ཡང་། རྗེས་སོར་ང་ལ་ཡིད་ཆེས་བྱེད་ཐུབ་བམ། ཨ་ཁ། ད་
ནི་ལས་ངན་མ་ངའི་ལས་ནི་ཟད་སོང་། ཚེ་རིང་ལ་བལྟ་རུ་འགྲོ་བའི་སྤོབས་པ་
མེད་པས། ངས་མགོ་བོ་འཕྲེད་དུ་གཡུག་པ་ཡིན།
“འོ་ན། ད་ཁྱོད་གང་ལ་འགྲོ་རྩིས་ཡོད།”
ང་གང་ལ་འགྲོ་རྒྱུ། འགྲོ་ས་ནི་གཏན་ནས་མི་འདུག ང་ལ་བསྒུགས་
ཏེ་བསྡད་ཡོད་པ་ནི་གཤིན་རྗེ་ཆོས་རྒྱལ་རེད། དམྱལ་བའི་ཡུལ་དུ་འགྲོ་ན་མ་
གཏོགས་འགྲོ་ལམ་གཅིག་ཀྱང་མི་འདུག ངས་སྔར་བཞིན་མགོ་བོ་འཕྲེད་དུ་
313 རྒྱུ



༤ལ་
ནས་་་
ཀྲུང་གོའི་བོད་ཀྱི་དེང་རབས་པའི་ལོ་རིག་གཅེས་བཏུས།
གཡུག་པ་ལས་ལོན་འདེབས་པའི་ཡིག་འབྲུ་གཅིག་ཀྱང་བཤད་རྒྱུ་མེད་པར་གྱུར།
“དེས་ན། རེ་ཞིག་ང་རང་གཉིས་མཉམ་དུ་བླ་བྲང་ལ་འགྲོ། རྗེས་སོར་
ཐབས་དང་བཀོད་པ་རིམ་གྱིས་འཐེན་ཆོག ཁྱོད་ལ་བསམ་འཆར་མེད་ན་སང་
ཉིན་ལམ་ལ་ཆས།”
ཕྱི་ཉིན་ནམ་མ་ལངས་གོང་དུ། ང་རང་ཁོ་མོ་དང་འགྲོགས་ཏེ་བླ་བྲང་ལ་
ཆས་པ་ཡིན། ཞོགས་པའི་སྐྱ་རེངས་ཀྱི་བུ་མོའི་མགུལ་བར་ཐུན་མཚམས་ཀྱི་ཆུ་
འཛིན་དམར་སེར་གྱི་རྒྱན་ཆ་བཏོགས་ནས་ཤར་ཕྱོགས་ཀྱི་རི་རྩེ་ལས་འཛུམ་
དམུལ་ལེར་བྱུང་བ་དང་། དགུང་ཨ་སྔོན་སྔོ་ཞིང་དྭངས་ལ་སོ་མ་ཆུས་བཀྲུས་པའི་
ནོར་བུ་སྔོན་པོ་ལེབ་མོ་ཆེན་པོ་ཞིག་དང་འདྲ། ཟི་ལིང་གི་ཙོང་ཆུ་དལ་བ་རིང་མོ་
ནི་ད་དུང་འཁྱགས་རོམ་གྱི་སྦུབས་ན་གཉིད་དུ་ཡུར་ཏེ་སྐབས་རེར་སྡུར་བ་ཡང་
མོར་འཐེན་པ་དང་། ལ་ཆའི་གཞུང་ལམ་དུ་རླངས་འཁོར་རེ་གཉིས་ཀྱིས་དུང་
སྒྲ་སིང་སིང་སྒྲོག་བཞིན་ཤར་ཕྱོགས་སུ་རྒྱུག་གིན་གདའ། ངས་ཙོང་ཆུ་རིང་མོའི་
འགྲམ་གྱི་གཞུང་ལམ་སྟེང་གོམ་པ་ལྗིད་ཐེག་གེར་སྤོས་ཏེ་ཇོ་མོ་སྒྲོལ་མའི་རྗེས་
འབྲངས་ནས་འགྲོ་ཞོར་དུ། གངས་དཀར་སེམས་ཀྱི་མེ་ལོང་ངོས་ལ་དྲི་རྟགས་
ཆེན་པོ་རེ་རེ་བཞིན་ཤར་འོངས་པ་འདི་ལྟ་སྟེ།
བུ་མོ་མའི་མངལ་ན་ཡོད་དུས་གཉེན་གཏམ་སྡེ་བའི་དཀྱིལ་ནས་བཤད་
པའི་ཕ་མ་ཚོ་ལ་ཞེ་ཁྲེལ་ཡོད་དམ།
ལུས་རྟེན་ཕ་མས་བསྐྲུན་ཀྱང་རང་ལུས་རང་ལ་མི་དབང་བ་འདི་བོད་ཀྱི་
སྲོལ་རྒྱུན་ཡིན་ནམ།
ཨ་ཙི། ཚེ་རིང་དང་ངེད་གཉིས་ཀྱི་མཛའ་མཐུན་གྱི་བསམ་པ་གཞི་གཅིག་
ཏུ་འབྲེལ་བ་ལས་བྱུང་བའི་བརྩེ་དུངས་ཀྱི་མེ་ཏོག་དེ་འདི་ལྟར་སད་ཀྱིས་བཅོམ་
214 རྒྱུ



འབྲོང་སྟག་ཐང་། རྒྱུ
པ་དང་། འཇིག་རྟེན་གྱི་འཚོ་བ་དང་མ་འོངས་པའི་བདེ་སྐྱིད་ལ་ཕྱོགས་ཞེན་ཆེ་
བའི་བུ་མོ་ངའི་ལང་ཚོའི་མེ་ཏོག་གི་འདབ་མ་འདི་གློ་བུར་དུ་རྙིད་ཅིང་རྙིངས་
པར་འགྱུར་དོན་ཅི་ཞིག་ཡིན་ནམ། འདི་དག་ཐམས་ཅད་ངའི་ལས་དབང་ཡིན་
ནམ། .....
སྒྲོལ་མའི་གདུང་སེམས།
ཀ་ཡེ། བརྩེ་ལྡན་གྱི་གྲོགས་པོ། མཁྱེན་ལྡན་གྱི་ཀློག་མཁན་རྣམ་པ་ལགས།
གལ་ཏེ་ཁྱེད་ཀྱིས་གོང་གསལ་གྱི་གཏམ་རྒྱུད་དེ་དག་ལ་གཟིགས་མྱོང་ན། ཁྱེད་
རང་ཡང་ཇོ་མོ་ང་དང་འདྲ་བར་གཏམ་རྒྱུད་དེའི་ནང་གི་མི་སྣ་གཙོ་བོ་ལྷ་སྐྱིད་ལ་
གདུང་སེམས་སྐྱེས་སྲིད་ཅིང་། ལྷ་སྐྱིད་བླ་བྲང་ལ་ཡོང་རྗེས་ཀྱི་འཚོ་བའི་གནས་
ཚུལ་དང་སླད་ནས་བྱུང་བའི་འགྱུར་ལྡོག་རྣམས་ཇི་ལྟ་བུ་ཡིན་པ་ཤེས་འདོད་རྒྱུ་
རེད། ང་ཇོ་མོ་ཞིག་གིས་མགོ་མི་ཆུད་སར་ལུས་བཙངས་ནས་གཏམ་རྒྱུད་འདིའི་
མཇུག་སྐྱོང་བ་ནི་ཕལ་ཆེར་ཁྱེད་ཚོའི་བློ་ཡུལ་ལས་འདས་པ་ཞིག་ཡིན་ཀྱང་སྲིད་
མོད། འོན་ཀྱང་། ཐུན་མོང་གི་ལས་དབང་དང་དབེན་གནས་ཀྱི་འཚོ་བས་ལྷ་སྐྱིད་
དང་ངེད་གཉིས་ཀྱི་བསམ་པ་ཆུ་དང་འོ་མ་འདྲེས་པ་ལྟར་མཐུན་པ་དང་། དབེན་
གནས་འགྲིམས་པའི་དཀའ་སྤྱད་ཀྱི་ལོ་ཟླའི་ནང་དུ་ལྷ་སྐྱིད་དང་ངེད་གཉིས་
ནི་ལུས་དང་གྲིབ་མ་ལྟར་ཁ་བྲལ་མ་མྱོང་ཞིང་། ལྷ་སྐྱིད་བླ་བྲང་ལ་ཡོང་རྗེས་ཀྱི་
གནས་ཚུལ་རྣམས་ང་ལ་གསལ་བས་བཤད་པར་བྱའོ། ། །
ངའི་མིང་ལ་སྒྲོལ་མ་དཔལ་མོ་ཟེར་བ་དང་། ད་ལོ་མོ་ལོ་ང་ལྔ་ཡིན། ང་རང་
ཇོ་མོ་བྱས་པའི་གནས་ཚུལ་ལ་ཕྱིར་འདང་རེ་བརྒྱབ་ན། སྐབས་རེར་རྒོད་བྲོ་བ་
༄༅ 3 15 རྒྱུ



ས་ནས།
ཀྲུང་གོའི་བོད་ཀྱི་དེང་རབས་ཚོ་པ་ཏིག་གཅེས་བཏུས།
དང་། ལན་རེར་ངུ་འཆོར་བ། མཚམས་རེར་ཡི་མུག་པ་ཞིག་རེད། འཇིག་རྟེན་མི་
ཡུལ་གྱི་སྐྱིད་ཟེར་བ་དེ་ནི་ང་ལ་གསལ་ཆ་སྤུ་ཙམ་ཡང་མེད་པར། ཆུང་ངུའི་དུས་
ནས་བཟུང་ངའི་ཡ་ཆུང་གངས་དཀར་གྱི་སེམས་ལ་སྡུག་གི་རི་རབ་བརྩེགས་པ་
དང་གློ་དང་མཆིན་པའི་བར་ན་སྡུག་གི་རྒྱ་མཚོ་འཁྱིལ་ཡོད།
ང་རང་ཆུང་དུས་ནས་ཕ་མ་གཉིས་ཆར་ཤི་བས་ལོ་བཅོ་ལྔའི་སྟེང་ནས་
གནས་ལ་མི་འགྲོ་ཀ་མེད་བྱུང་། ཁ་འོ་མ་ལས་འཇམ་ཞིང་ཁོག་ཚེར་མ་ལས་རྩུབ་
པའི་ངའི “ཚེ་གང་གི་གཏན་གྲོགས” ནི་ང་ལས་ལྡབ་གཉིས་ཀྱིས་ཆེ་བའི་རྒད་
པོ་གདོང་ཡོངས་ལ་མི་སྡུག་གཉེར་མས་གང་བ་ཞིག་ཡིན། ང་ནི་མིང་གིས་ཁོའི་
ཆུང་མ་ཡིན་པ་མ་གཏོགས་དོན་ལ་ཁོ་མིང་སྲིང་གཉིས་ཀྱི་གཡོག་མོ་རེད། རྗེ་
བཙུན་མི་ལ་ཡུམ་སྲས་ཀྱི་སྡུག་བསྔལ་དེ་ངའི་མགོ་ལ་ཡོང་བ་དང་། ངས་སྡུག་
མྱངས་ཚུལ་ནི་མྱང་ཚ་དཀར་རྒྱན་ལས་ཀྱང་ལྡབ་གཅིག་གིས་ལྷག འོན་ཀྱང་།
ཚེ་སྔོན་ལས་ཀྱིས་བཀོད་པའི་ཐོད་པའི་རི་མོ་ནི་སུ་ཡིས་གསུབ་ཐུབ། མ་འགྱངས་
པར་ངའི “ཁྱོ་བོ” ཤི་སོང་། དེ་དུས་ང་ལ་མི་དགོས་པའི་མངལ་སྦྲུམ་ནས་ཟླ་བ་
བཞི་ལྷག་འགོར་ཡོད་ན་ཡང་། ཁོའི་སྲིང་མོ་འདྲེ་མོ་ལྕགས་ཀྱི་མཆུ་སྡེར་ཅན་དེས་
ངའི་ཅོ་ཏོ་ནས་འཇུས་ཏེ་རྒྱལ་སྒོར་དྲུད་པ་དང་། འཕུང་མོ་དང་འཆལ་མོ་ལ་སོགས་
པའི་ཚིག་རྩུབ་ཀྱི་མདུང་ཐུང་རྣོན་པོས་ངའི་རྣ་བའི་བུ་གར་བསྣུན་ནས་ཚོད་
མེད་པའི་བརྙས་བཅོས་བྱས་མཐར། ང་རང་ཁྱི་ལྡོམ་བཞིན་སྲང་ལམ་དུ་མྱུལ་བ་
དང་། འགྲོ་རོགས་གྲིབ་མ་ནག་རིས་དང་ཉལ་རོགས་པུས་མོ་སྐྱ་རིས་ལས་ང་ལ་
ཤ་ཉེ་གཉེན་ཚན་དུ་གཏོགས་པ་གཅིག་ཀྱང་མེད། ལོ་དེའི་དགུན་དཀྱིལ་དུ་ང་
ལ་བུ་མོ་ཞིག་བཙས་ན་ཡང་། གོས་སྡུག་ཅིང་ཟས་མེད་པས་ངའི་བུ་མོ་སྙིང་གི་
དུམ་བུ་དང་འདྲ་བ་དེ་འཁྱག་གྲི་དང་ལྟོགས་གྲིར་ཤི་སོང་། ཤི་དམྱལ་བའི་སྡུག་
ང་ལ་
316



A
འབྲོང་སྟག་ཐང་། ཨེ
བསྔལ་ཟེར་བ་དེ་ངས་ཚེ་ཐོག་འདི་ནས་མངོན་སུམ་དུ་མྱངས་པ་དང་། དེ་དུས་ང་
ད་དུང་མོ་ལོ་ཉི་ཤུར་ཡང་སོན་མེད།
སྐབས་དེར་ང་སྤྲང་ཞོར་དུ་རྒན་གྱའི་རྩྭ་ཐང་ལ་ཐོན་ནས། འབྲོག་ཁྱིམ་
ཞིག་ཏུ་གནས་ཚང་གཡར། དེར་ཁྱིམ་བདག་མོས་ང་ལ་གཏམ་ཞིབ་མོ་དྲིས་པའི་
ལན་དྲང་པོར་བཤད་ཙ་ན། འོ་ན་བུ་མོ་ཁྱོད་ངེད་ཀྱི་བུའི་མནའ་མ་བྱས་ཆོག་
ཟེར། ཁོང་མ་བུ་གཉིས་རྒྱུ་འབྱོར་བ་མེད་ན་ཡང་ང་ལ་ཤ་ཚ་བ་དང་ཐུགས་བརྩེ་
བས་ངའི་སྐྱིད་ཀྱི་འཚོ་བའི་མགོ་དེ་ནས་བརྩམས་པ་ཡིན། ཡིན་ན་ཡང་། མ་
ལས་ངན་ང་ལ་སྐྱིད་རྒྱག་པའི་བསོད་ནམས་ཤིག་གང་ན་ཡོད། ཟླ་ངོ་གཉིས་
གསུམ་འགོར་རྗེས། མ་ཇག་གི་དམག་ཁྲལ་ཐོན་ནས་ངའི་བརྩེ་དུངས་ཀྱི་འདུན་
མ་བཅོལ་སའི་སྙིང་གྲོགས་གཅིག་པུ་དེ་བཙན་ཐབས་ཀྱིས་དམག་ཏུ་བཟུང་
ནས་ཁྲིད་སོང་། སྤྱིར་ངེད་ཁྱོ་ཤུག་གཉིས་པོ་འགྲོགས་ཡུན་ཐུང་ཡང་། ཕན་ཚུན་
ལ་ཞེ་རྩིས་ཤིན་ཏུ་ཆེ་བས་ཁོ་དམག་ཁྱུ་ནས་བྲོས་འོངས་པའི་སྐབས་སྟབས་མ་
ལེགས་པར་མ་ཇག་གི་དམག་དཔོན་སྨྲ་ར་ཅན་ཞིག་གི་མདེའུའི་འབེན་དུ་གྱུར་
སོང་། བུ་གཅིག་པོ་ཤི་སྟབས་ངའི་ཨ་ནེ་བགྲེས་མོ་ཡང་སེམས་སྡུག་གིས་ཤི དེར་
ངས་དྲིན་ཆེན་གྱི་རོ་དུར་དུ་སྦས་ཤིང་། བཀའ་དྲིན་ཅན་གྱི་གཤིན་པོ་གཉིས་ལ་
དགེ་རྩ་སྒྲུབ་ཆེད་དང་ང་རང་ཉིད་ལ་བསོད་ནམས་ཀྱི་ཚོགས་བཟང་པོ་གསོག་
ཆེད་མཚན་ལྡན་བླ་མའི་ཞབས་ལ་སྤྱི་བོས་གཏུགས་ཏེ་དགེ་བསྙེན་མའི་སྡོམ་པ་
བླངས་པ་ཡིན….....
འོ། ཀློག་མཁན་རྣམ་པ། ཁྱེད་ཅག་ལ་སུན་སྣང་སྐྱེས་བྱུང་ངམ། ངོ་མ་ཁག་
མི་འདུག ངས་རང་གི་སྡུག་བསྔལ་གྱི་ལོ་རྒྱུས་བཤད་པ་ལ་མགོ་འཁོར་ནས་ལྷ་
སྐྱིད་ཀྱི་གཏམ་རྒྱུད་འབྲི་རྒྱུའང་བརྗེད་སོང་། ཇོ་མོ་ཧོན་ལོག་མ་ངའི་གཏམ་ལ་
317 8



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
སྙིང་བོ་ཅི་ཡང་མེད། ད་དེ་ཚོ་བསྐྱུར་ལ་ཐོངས། ངས་སླར་ཡང་ཤོག་བུ་གསར་བ་
ཞིག་ཁྱེར་ཡོང་ནས་ལྷ་སྐྱིད་ཀྱི་གཏམ་རྒྱུད་མགོ་ནས་བྲི་བར་བྱ།
“ལྷ་སྐྱིད། སད་ཀྱིས་བཅོམ་པའི་མེ་ཏོག ཁྱོད་ཀྱང་བུ་མོ་ལས་ངན་ཞིག་
རེད། ཡིན་ན་ཡང་། འུ་གཉིས་ལ་འདྲ་ས་ཅི་ཞིག་ཡོད། ང་ནི་སྤྱི་ཚོགས་རྙིང་
བའི་ནང་གི་མི་སྐད་སྨྲ་ཤེས་པའི་དུད་འགྲོ་ཞིག་ཡིན་པ་དང་། ཁྱོད་ནི་སྤྱི་ཚོགས་
གསར་བའི་ནང་གི་རང་ལུས་རང་ལ་དབང་བའི་གཞོན་ནུ་མ་ཞིག་རེད། ང་ནི་
སྤྱི་ཚོགས་རྙིང་བའི་ནང་གི་དྭ་ཕྲུག་ཅིག་ཡིན་པ་དང་། ཁྱོད་ནི་སྤྱི་ཚོགས་གསར་
བའི་ནང་གི་ཕ་འཛོམས་མ་འཛོམས་ཀྱི་གཅེས་ཕྲུག་ཅིག་རེད། ང་ནི “…...ཁྱོད་
ནི…....” .
ལྷ་སྐྱིད་ཀྱིས་ང་ལ་ཁོ་མོ་ཇོ་མོ་བྱེད་འདོད་པའི་བསམ་ཚུལ་དེ་ང་ལ་བཤད་
ཐེངས་རེར་ངའི་སེམས་ནི་བློང་བློང་པོར་གྱུར་པ་དང་། སྤྱི་ཚོགས་གསར་རྙིང་
གཉིས་དང་ལྷ་སྐྱིད་དང་ངེད་གཉིས་ལ་ཞིབ་བསྡུར་མི་བྱེད་ཀ་མེད་བྱུང་། གལ་སྲིད་
སྔོན་ཆད་ཀྱང་ད་ལྟའི་བསྐལ་པ་བཟང་བོ་འདི་འདྲ་བ་ཞིག་ཕར་ཞོག། འདིའི་ཆ་
ཤས་ཀྱི་ཆ་ཤས་ཙམ་ཞིག་ལྡན་པ་ཡིན་ན། ང་ལའང་ཇོ་མོ་བྱེད་འདོད་ཡོད་རྒྱུ་མ་
རེད། ལྷག་པར་དུ་ལྷ་སྐྱིད་ད་དུང་ལོ་ན་གཞོན་པ་དང་། མོ་སྒོ་སྐྱེས་འབྲས་ལེགས་
པའི་ཁར་ད་དུང་ཚེ་རིང་ཟེར་བའི་སྙིང་གྲོགས་འདང་ཅན་ཞིག་ཀྱང་ཡོད་པས།
ལྷ་སྐྱིད་ཇོ་མོ་བྱེད་དུ་བཅུག་ན་འདི་ནི་དགེ་བའི་ལས་ཤིག་ཏུ་འགྱུར་བ་ལྟ་ཅི།
དེ་ལས་ལྡོག་སྟེ་བཟའ་ཚང་ཁ་བྲལ་དུ་བཏང་བའི་ཉེས་པ་བསགས་པ་རེད་སྙམ་
བྱུང་། ལྷ་སྐྱིད་ཀྱིས་བཤད་པའང་བདེན་ཏེ། བུ་མོ་གཞོན་ནུ་མ་ཞིག་གིས་རང་
ཉིད་ཀྱི་སེམས་ཤོར་བའི་གཞོན་ནུ་དང་ལྷན་དུ་འགྲོགས་པའི་མཛའ་བ་མ་ཐོབ་
གོང་དུ་མི་ངན་གཞན་གྱིས་ལོངས་སུ་སྤྱད་བྱར་གྱུར་པ་དེ་ལས་ངོ་ཚ་བ་དང་
ཎྞཾ 3 13 ཉྩ་



འབྲོང་སྟག་ཐང་། ཨུ་
སེམས་སྡུག་པ་ཞིག་གང་ན་ཡོད། ངས་ལྷ་སྐྱིད་ཀྱི་གནག་ཅིང་སྣུམ་ལ་སྦོམ་ཞིང་
རིང་བའི་སྐྲའི་ལན་བུ་དང་། དཀར་ཞིང་དམར་ལ་གཞོན་ཤ་ཆགས་པའི་གདོང་
གི་འཛུམ་མདངས། ཕྲ་ཞིང་རིང་ལ་ལྡེམ་ཞིང་གཡོ་བའི་སྐྱེ་གཟུགས་བཅས་
མཐོང་ཐེངས་རེར་ཁོ་མོ་ལ་རང་དབང་མེད་པར་གདུང་སེམས་སྐྱེས་པ་དང་། ཁོ་
མོ་ཇོ་མོ་བྱེད་འདོད་པའི་གཏམ་དེ་ནི་ཕོ་གསར་གྱི་དཔའ་གཏམ་དང་མོ་གསར་
གྱི་ཁྲམ་གཏམ་རེད་སྙམ་པ་ལས་བདེན་དུ་བསམས་མ་མྱོང་།
ཐོག་དང་པོར་ང་ཚོ་སྐུ་འབུམ་ལ་འགྲོ་སའི་ལམ་ཁ་ནས་ངོ་ཕྲད་པ་ནས་བླ་
བྲང་ལ་སླེབས་པ་ད་ལྟའི་བར་དུ་ཟླ་ངོ་ཧྲིལ་བོ་གཉིས་འགོར་སོང་། ཉིན་མཚན་
དེ་དག་གི་རིང་ལ། ལྷ་སྐྱིད་དང་ངེད་གཉིས་ཀྱིས་རང་རང་གི་བསམ་པའི་འཆར་
སྒོ་རྣམས་ཁ་ཁོག་པས་མ་གསང་། གློ་རྒྱུ་མས་མ་བསྐུམས་པར་བཤད་པ་ལ། ཚིག་
དང་ཚུགས་ཀའི་བར་ནས་ངའི་ལྟ་བ་དེ་བདེན་པའི་ར་འཕྲོད་པ་ལྟར་སྣང་སྟེ། ཇོ་
མོ་བྱེད་རྒྱུ་ཟེར་བ་ནི་མིད་པ་ཡན་ཆད་ཀྱི་སྐད་ཆ་ཡིན་པ་དང་། ཚེ་རིང་དྲན་པ་ནི་
སེམས་བསམ་པའི་གཏིང་གི་གསང་བ་རེད། དེར་བརྟེན། ངས་ཀྱང་། ཁོ་མོ་ལ་སྤྱི་
ཚོགས་གསར་བའི་ནང་གི་ཁྱིམ་པ་ནི་བདེ་སྐྱིད་ལྡན་པ་དང་། ཕོ་གསར་མོ་གསར་
གྱི་སྣང་བ་ནི་དཀར་པོ་བལ་ལས་འཇམ་པ། ཕ་མ་བུ་ཕྲུག་གི་བརྩེ་དུངས་ནི་སྔོན་
མོ་མཚོ་ལས་ཟབ་པ། འགལ་བ་དང་སེམས་སྡུག་ནི་ཆུ་ཡི་ལྦུ་བ་དང་འདྲ་བ། དེ་
དང་དེ་ལ་སོགས་པའི་གནས་ལུགས་བཅོ་བརྒྱད་དང་ཡིན་ལུགས་ཉི་ཤུ་བཤད་
པ་ན། ལྷ་སྐྱིད་ནི་མགོ་སྒུར་ཏེ་སྡོད་པ་ལས་ཁ་ཅི་ཡང་མི་གྲགས། དེའི་རྗེས་སུ།
ལྷ་སྐྱིད་ཀྱིས་ང་ལ་ཁོ་མོ་ཇོ་མོ་བྱེད་དུ་འཇུག་རྒྱུའི་ཞུ་བ་ཐེངས་འགར་བྱས་མྱོང་
ན་ཡང་། ངས་ཁོ་མོ་ལ “དགེ་བསྙེན་མའི་གཟུགས་བརྙན་འཛིན་པ་ཙམ་གྱིས་
བསྟན་པ་ལ་ཕན་པ་ཆེན་པོ་མི་འདུག་པ་དང་། དེ་བས་མཆོག་གསུམ་ལ་གཡོ་
༄༅ 319



ཀྲུང་གོའི་བོད་ཀྱི་དེང་ཤུབས་ཐོཔ་རིག་གཅེས་བཏུས། .
བ་མེད་པའི་དད་པ་དང་། ཚེ་ཕྱི་མར་ཕན་པའི་མ་ཎི་རེ་བཏོན་ན་དགའ་རབ་
ཡིན། སྤྱིར་ཡང་ཉེས་ལྟུང་གི་སྡིག་པ་སེལ་བ་ཡང་གཙོ་བོ་རང་གི་སེམས་ལ་རག་
ལས་པ་དང་། སེམས་ན་དད་པ་ཡོད་ན་སེར་གཟུགས་མ་བཅིངས་རུང་སྐྱོན་མེད་
པས། དེ་ཚོ་གལ་ཆེ” ཞེས་བཤད་པ་ཡིན།
དགུན་གསུམ་གྱི་དུས་ཚིགས་ནི་སྐད་ཅིག་སྐད་ཅིག་ལ་ཕར་འདས་པ་
དང༌། དཔྱིད་གསུམ་གྱི་མངོན་རྟགས་ཀྱང་རྐང་འཇབ་ལག་འཇབ་ཀྱིས་མིག་
གི་ལམ་དུ་མངོན་སུམ་དུ་ཤར་ཡོང་། འདི་ནི་དབེན་གནས་འགྲིམས་པའི་དུས་
ཚིགས་ལེགས་ཤོས་ཡིན་པས། ལྷ་སྐྱིད་དང་ངེད་གཉིས་ཀུན་མཁྱེན་འཇམ་
དབྱངས་བཞད་པ་ངག་དབང་བརྩོན་འགྲུས་འཁྲུངས་སའི་རྒན་གྱའི་རྟིང་རིང་
ལྷས་ཀྱི་ཁྲ་ཏིང་དུ་ཆས་པ་ཡིན། སྐབས་དེར། ང་རང་ལྷ་སྐྱིད་ཀྱི་ཕ་ཡུལ་ནས་ཡིན་
ཟེར་བའི་མཇལ་བ་གཉིས་དང་འཕྲད་པས། ངས་ཀྱང་ལྷ་སྐྱིད་ཀྱི་ཕ་མས་སེམས་
ཁྲེལ་བྱེད་ཀྱིན་ལོས་ཡོད་བསམས་ནས་ལྷ་སྐྱིད་ངའི་གམ་ན་ཡོད་ཚུལ་གྱི་སྐད་
གསལ་བོ་ཞིག་བཏང་བ་དང་། མྱུར་མོར་ཁོ་མོ་བསུ་བ་ལ་ཡོང་དགོས་ཚུལ་གྱི་ཁ་
བསྒོ་ནན་མོ་ཞིག་བྱས་པ་ཡིན། ཡིན་ན་ཡང་། གནས་ཚུལ་དེ་ཚོ་རེ་ཞིག་ལྷ་སྐྱིད་
ལ་གསང་བ་བྱེད་དགོས་བྱུང་། །
རྒན་གྱའི་རྩྭ་ཐང་དུ་དཔྱིད་ཀྱི་དཔལ་ཡོན་ཤར་བའི་མངོན་རྟགས་དེ་འདྲ་
མི་གསལ་བ་དང་། རྒྱང་རིང་སའི་རི་བོའི་རྩེ་མོར་ད་དུང་གངས་དཀར་པོས་
གཡོགས་འདུག་ལ། དེ་ནི་དབྱར་ཟླ་དྲུག་པའི་ནང་དུའང་ཞུ་བར་མི་འགྱུར། རྩྭ་
ད་དུང་སྐྱ་བོར་སྣང་ན་ཡང་། ཞིབ་ཏུ་བལྟས་ན་ཁ་དོག་སྐྱ་བའི་རྩྭ་ཕོན་གྱི་གསེབ་
དག་ན་སྔོ་ཞིང་ལྗང་བའི་མྱུ་གུའི་མཆེ་བ་ཕྲ་མོ་འགའ་ཡོད་པ་མཐོང་ཐུབ། དགུང་
ཨ་སྔོན་སྔོ་ཞིང་དྭངས་ལ་མཚར་སྡུག་གི་ཉི་མ་དྲོད་འཇམ་ལྡན་པས། དཔྱིད་
སྤྱི; 322 ཉྩ་



འབྲོང་སྟག་ཐང་། རྒྱུ
དཔལ་དེ་མྱུར་བ་མྱུར་དུ་རྒན་གྱའི་རྩྭ་ཐང་ལ་སླེབས་ངེས་རེད།
ལྷ་སྐྱིད་དང་ངེད་གཉིས་ཀྱིས་རྒན་གྱའི་ཡོན་བདག་འགའ་རེའི་ཁྱིམ་ནས་
ཟས་རེ་བསླངས་ཏེ་སོང་བ་ལ། ཡུལ་དེར་འཁོད་པའི་འབྲོག་ཁྱིམ་ཀུན་གྱིས་ངེད་
གཉིས་ལ། ཤ་དང་། མར། ཆུར་བ། རྩམ་པ་སོགས་མོད་པོ་བྱིན། དང་ཐོག ངས་
སློང་མོ་བྱེད་པའི་སྐབས་སུ། ལྷ་སྐྱིད་ཀྱི་གདོང་ཡོངས་དམར་པོ་ཁྲག་ཏུ་གྱུར་པ་
དང་། ལྷག་པར་དུ་ཕོ་གསར་འདྲ་ཁྱིམ་ན་ཡོད་པའི་སྐབས་དང་འཕྲད་ཚེ། ཁོ་
མོའི་མགོ་བོ་ནི་རྒྱ་ལྕང་ལྕག་མའི་ལོ་འདབ་ལྟར་ཐུར་དུ་བསྣར་བ་ལས་ཡར་དགྱེ་
མི་ཐུབ་པར་འགྱུར།
“གལ་སྲིད་ཚེ་རིང་དང་ཁྱེད་གཉིས་སླར་མཐུན་ན། ང་ལ་ཡང་ཡོན་
བདག་སེར་སྣ་མེད་པ་ཞིག་ཡོད་ཐུབ་ཀྱི་རེད།”
ལྷ་སྐྱིད་དང་ངེད་གཉིས་ཀྱིས་བྲོ་ཁུར་ནས་གངས་ཁྲོད་དུ་ཆས་པའི་ལམ་
ཁར་ངས་ཁོ་མོ་ལ་དོན་གོ་རྒྱུ་ཟབ་མོ་ཡོད་པའི་སྒོ་ནས་དེ་ལྟར་བཤད། ་
. “ཡོན་བདག་ཟེར་བ་དེ་ཅི་ཞིག་རེད།” ཁོ་མོས་ཅི་ཡིན་ཆ་མ་འཚལ་
བའི་ངང་དེ་ལྟར་དྲིས།
“ཡོན་བདག་ཨེ། དཔེར་ན། ཁྱོད་ཕྱིར་ཕ་ཡུལ་དུ་ལོག་ནས་ཚེ་རིང་དང་
གཉེན་བསྡེབས་རྗེས། ཁྱོད་བཟའ་ཟླ་གཉིས་ཀྱིས་ང་ལ་ཟས་སྐལ་འདྲ་བྱིན་ཏེ་
ངའི་ཆོས་མགོ་འཁྱོངས་པར་དགེ་རྩ་བསྒྲུབ་ཐུབ་ན། ཚེ་རིང་དང་ཁྱོད་གཉིས་ཀ་
ཡོན་བདག་ཡིན་པ་དང་། ང་ནི་ཡོན་གནས་རེད།”
“ཇོ་མོ་བྱས་ན་ཚེ་གང་བོར་སློང་མོ་བྱེད་དགོས་པ་ཨེ་རེད།”
“གླེན་མ་ཁྱོད། སློང་མོ་མ་བྱས་ན་ལྟོགས་གྲིར་འཆི་མི་འགྲོའམ།”
“ཇོ་མོ་བྱས་ན་བཟང་མོད། འོན་ཀྱང་ཟས་སློང་དགོས་པ་འདི་
ཉྩ 321ཉྩ



༩ ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས།
སྤྱིར་སློང་མོ་བྱེད་པ་དེ་ལ་ཡིན་ལུགས་རྣམ་པ་བཅོ་བརྒྱད་བཤད་རྒྱུ་ཡོད་
མོད། འོན་ཀྱང་ང་སྔར་ནས་ལྷ་སྐྱིད་ཇོ་མོ་བྱེད་པ་ལ་མི་དགའ་བས། ཁོ་མོའི་
སེམས་པ་སོམ་ཉིའི་དྲ་བར་ཚུད་པའི་གོ་སྐབས་དང་བསྟུན་ནས། རང་ཉིད་ཇོ་
མོ་བྱས་པ་ནི་འུ་ཐུག་ཅིང་ཐབས་ཟད་པའི་ལས་ཀ་ཞིག་ཡིན་ཚུལ་དང་། བཀའ་
དྲིན་ཆེ་བའི་ཨ་ནེ་རྒན་མོ་དང་སྙིང་ནས་བརྩེ་བའི་ཚེ་གང་གི་གཏན་གྲོགས་ཀྱི་
དྲིན་ལན་གཞལ་ཆེད་འདི་ལྟ་བུའི་དཀའ་བ་སྤྱད་པ་ཡིན་ཚུལ་དང་། ལྷ་སྐྱིད་
ཁྱོད་ཀྱིས་རང་གི་སྙིང་ཉེ་བའི་གྲོགས་པོ་དང་ཤ་ཞེན་ཆེ་བའི་ཕ་མ་རྣམས་ཀྱི་རེ་
བ་སྟོང་ཟད་དུ་བཏང་ནས་ཇོ་མོ་བྱས་ན་དགེ་བའི་ལས་ལ་མི་འགྱུར་བར་མ་ཟད།
ད་དུང་སྡིག་པ་དང་ཉེས་པ་བསགས་པ་ཡིན་ཚུལ་སོགས་བཤད་པས། ཁོ་མོའང་
གོ་རྟོགས་སད་པའི་ཚུལ་གྱིས་མགོ་བོ་ལྡེམ་ལྡེམ་གཡོ་བཞིན་པར། “འོ་ན། ང་
ཇོ་མོ་མ་བྱས་ཀྱང་ཆོག ཡིན་ན་ཡང་། ང་ཕ་ཡུལ་ལ་ཕྱིར་མི་འགྲོ་ཐག་ཆོད་ཡིན།
ཁྱེད་རང་ཡང་ལོ་ན་བགྲེས་པས། ང་ལྟ་བུའི་ཞབས་ཏོག་སྒྲུབ་མཁན་ཞིག་ཡོད་
ན་སྟོབས་ཡང་བདེ་བས། ཁྱོད་མ་ཤི་བར་དུ་ང་རང་ཁྱོད་དང་མཉམ་དུ་འདུག་རྒྱུ་
ཡིན།”
“གླེན་མ་ཁྱོད། འཕྲུལ་སྣང་ཆེན་པོ་སྐྱེས་འདུག ད་ལྟ་ཡག་མོ་སྒོ་འཛོམས་
དུས་འཁོར་བའི་སྐྱིད་ལ་མི་རོལ་བར་ང་ལྟ་བུའི་ཇོ་མོ་ཞིག་དང་འགྲོགས་ནས་ཅི་
བྱེད།”
ངས་རང་ཉིད་ཆུང་དུས་ཁྱོ་བོ་དང་འཚོ་བ་རོལ་བའི་གནས་ཚུལ་རྣམས་སྒྲོ་
བཏགས་ནས་ཀུ་རེའི་ཚུལ་དུ་བཤད་པ་ལ། ཁོ་མོའི་གདོང་མདོག་དམར་པོར་གྱུར་
ཏེ་ཚེ་རིང་དང་ཁོ་མོ་གཉིས་ཀྱི་གསང་གཏམ་གང་མང་ང་ལ་ལབ་བྱུང་།
“འོ། ད་དེ་རེད། དེ་ཚོ་ཅི་འདྲ་སྐྱིད་པོ་འདུག” ཅེས་སོགས་བཤད་པས།
» 322 རྒྱུ



མ་ན་
-
t
འབྲིང་སྡུག་ཐང་།
ཁོ་མོའི་གདོང་མདོག་ལྷག་པས་དམར་པོར་གྱུར་པ་དང་། འཐད་མི་འཐད་ཀྱི་
མིག་གི་མདངས་ལ་བལྟས་ན་ཁོ་མོའི་སེམས་དོན་ཐམས་ཅད་ལྷང་ལ་བུད་ཡོད་
ན་ཡང་། ཁོ་མོའི་མགོ་བོ་ནི་མ་ཎིའི་དར་ལྕོག་རླུང་གིས་བསྐྱོད་པ་ལྟར་འཕྲེད་དུ་
གཡུག་ཅི་ཐུབ་བྱེད་པའི་ངང་ཚུལ་ལ་བལྟས་ན། ཁོ་མོའི་ལྷང་ལ་བུད་པའི་རྣམ་
འགྱུར་དེ་འགེབ་ཐབས་བྱེད་པ་དང་མཚུངས།
“གལ་ཏེ་ཁྱོད་ཀྱི་ཨ་ཕ་ཁྱོད་ལེན་དུ་ཡོང་ན། ཁྱོད་ཕྱིར་འགྲོ་རྒྱུ་ཨེ་ཡིན།”
“མི་འགྲོ། གཏན་ནས་མི་འགྲོ། ཁོ་ནི་ངའི་ཨ་ཕ་མིན། ང་ལ་ཨ་ཕ་ཟེར་བ་
ཡང་མེད་ལ། དགོས་ཀྱང་མི་དགོས།” ་
ལྷ་སྐྱིད་ཀྱི་གཏམ་དེ་ནི་ངའི་བློ་ཡུལ་ལས་འདས་པ་དང་། ཁོ་མོའི་ཚིག་
གི་གདངས་ལ་ཉན་ན་གཅན་གཟན་གཏུམ་པོ་ཞིག་གི་ངར་སྐད་སྒྲོག་པ་དང་
འདྲ་ལ། ལྷ་སྐྱིད་ཀྱི་ཨ་ཕ་ནི་ཁོ་མོའི་བདུད་ཅིག་ཡིན་པའི་སྣང་བ་བཅོས་མིན་
དུ་སྟེར།
“འོ་ན། ཚེ་རིང་ལེན་དུ་ཡོང་ན…….”
， ལྷ་སྐྱིད་ཀྱིས་མགོ་བོ་ཌ་མ་རུ་ལྟར་གཡུག་བཞིན། “ཁོ་ཡོང་མི་སྲིད། ཁོ་
ཡོང་ཐུབ་རྒྱུ་མ་རེད” ཅེས་གདངས་དམའ་ཞིང་ངག་ཞུམ་པའི་ངང་ནས་བཟླས་
པ་དང་། མཐར་དངན་པ་རིང་པོ་ཞིག་འཐེན་པའི་མོད་ལ་མིག་ལས་མཆི་མ་ཤ་ར་
ར་བབས་བྱུང་། །
“གལ་ཏེ་ཚེ་རིང་ཡོང་ན……….” ངས་བསམ་བཞིན་དུ་དེ་ལྟར་བཤད་པ་
ལ། ལྷ་སྐྱིད་ཀྱིས་སྔར་བཞིན་མགོ་བོ་གཡུག་གཡུག་བྱེད་པ་ལས། ཁ་ཅི་ཡང་མ་
གྲགས།
གངས་ཁྲོད་དང་དབེན་གནས་འགྲིམས་པའི་འཚོ་བ་ལ་གོམས་མེད་
ཉྩ 323 ཉྩ



ཀྲུང་གོའི་བོད་ཀྱི་དེང་རབས་ཚོས་རིག་གཅེས་བཏུས།
སྟབས། ལྷ་སྐྱིད་ལ་སུན་སྣང་མངོན་སུམ་དུ་སྐྱེས་པ་དང་། སྔོན་ཆད་ཆུ་ཡི་ཟེར་
མ་འཛུམ་པ་དང་ལང་ཚོའི་མེ་ཏོག་རྒོད་པའི་ཁྲ་ཆུང་མིག་འབྲས་གཉིས་ལྐོག་ལ་
ལྷུང་སྟེ་མིག་ཁྲུམ་ཕྱིར་འབུར་བ་དང་། སིལ་ཏོག་ཀུ་ཤུ་ལྟ་བུའི་འགྲམ་པའི་མཁུར་
ཚོས་གཉིས་ཀྱང་ཁ་དོག་སྐྱ་བོར་གྱུར་ཏེ་འབུར་དུ་ཐོན་ལ། སྐྲ་ཡི་ལན་བུའི་
གསེབ་ནི་ཤིག་དང་སྲོ་མས་དགའ་བའི་དགའ་སྟོན་བྱེད་སའི་གྲོང་ཁྱེར་ཆེན་པོ་
ཞིག་ཏུ་གྱུར་འདུག །
སྐབས་དེར། ལྷ་སྐྱིད་ཀྱི་ཨ་ཕ་སླེབས་བྱུང་། ད་ནི་ལྷ་སྐྱིད་ཀྱི་རེ་བ་ཇི་
བཞིན་དུ་འགྲུབ་པའི་གོ་སྐབས་སླེབས་སོང་ཞེས་ངའི་སེམས་ལ་དེ་ལྟར་སྙམ་ན་
ཡང་། ཕ་དང་བུ་མོ་འཕྲད་པའི་འབྲས་བུ་ནི་ངའི་བློ་ཡུལ་ལས་འདས་པ་ཞིག་རེད།
ལྷ་སྐྱིད་ཀྱི་ཨ་ཕ་ནི་གཟུགས་ཆེ་ཞིང་ཤ་མདོག་སྨུག་པ་དང་། དཔྲལ་བའི་གཉེར་
མའི་ནང་དུ་མི་ཨུ་ཚུགས་ཅན་ཞིག་ཡིན་པའི་རྣམ་འགྱུར་ཤར་འདུག
“ངོ་ཚ་མེད་པའི་འཁྱམས་མོ་ཁྱོད། འགྲོ། འགྲོ།”
ཁོས་ལྷ་སྐྱིད་མཐོང་མ་ཐག་སྡིགས་མོ་བྱེད་པ་ལ་བལྟས་ན། སྤྱི་ཚོགས་
རྙིང་བའི་ནང་བྲན་གཡོག་ཅིག་བྲོས་པ་སླར་ཡང་བདག་པོའི་ལག་ཏུ་ཟིན་པའི་
ཚུལ་དང་མཚུངས།
“མི་འགྲོ། གཏན་ནས་མི་འགྲོ། ལྷ་སྐྱིད་ཀྱི་མིག་ལས་ཁོང་ཁྲོའི་མེ་ལྕེ་
འབར་བཞིན་དེ་ལྟར་ལབ།
གལ་སྲིད་འདི་ལྟར་མུ་མཐུད་ནས་སོང་ན་བྱ་བ་ཐམས་ཅད་ཕྱིན་ཅི་ལོག་
ཏུ་འགྱུར་ངེས་པས། ང་མྱུར་མོར་ཕར་སོང་སྟེ་ལྷ་སྐྱིད་ཀྱི་ཨ་ཕ་ལ། “ཁྱོད་ཁོང་ཁྲོ་
མ་ལངས། སྐད་ཆ་ཡོད་ན་ངག་འཇམ་པོའི་སྒོ་ནས་ཤོད་དང་། ལྷ་སྐྱིད་ཀྱིས་ཁྱོད་
ཀྱི་ཁ་ལེན་ངེས་རེད”ཅེས་བཤད་པ་ལ། ཁོས་ང་ལ་ཕུད་རྒྱག་ཅིག་བྱས་ཏེ། “ངའི་
324 །



ད
འབྲིང་སྡུག་ཐང༌།
བུ་མོ་ལ་ངན་རྒྱུ་བསླབས་པའི་ཇོ་རྒན་མ་ཁྱོད། མགོ་མི་ཆུད་སར་ལུས་མ་བཙངས།
མཛུབ་མོ་ཁ་རུ་ཆུག་ལ་ཁ་རོག་སྡོད” ཟེར། །
ལྷ་སྐྱིད་ཀྱིས་ཁེ་གྲི་ཞིག་རུམ་ནས་བླངས་ཏེ་སྐྲའི་ལན་བུ་སྦོམ་པོ་ཞིག་དུམ་
བུར་བཅད་དེ་ཨ་ཕའི་མདུན་དུ་འཕངས་པ་དང་། ལག་པ་གཅིག་གིས་ལན་བུ་
གཞན་པ་དེ་ལ་འཇུས། གཅིག་གིས་ཁེ་གྲི་བཟུང་ནས་ལན་བུ་གཅིག་པོ་དེའང་
འབྲེག་གྲབས་བྱེད་པ་ལ། ང་མྱུར་མོར་སོང་ནས་འགོག་དགོས་བསམས་ཀྱང་། ང་
ཁོ་མོའི་གམ་དུ་མ་སླེབས་པར་ལན་བུ་དེ་ཡང་ས་ལ་ལྷུང་སོང་། །
སྐབས་དེར། ལྷ་སྐྱིད་ཀྱི་ཨ་ཕ་ནི་སྨྱོན་པ་ལྟར་བརྒྱུགས་ཏེ་པུས་མོ་གཉིས་
ས་ལ་བཙུགས། བྲང་ཁ་ཁུ་ཚུར་གྱིས་རྡུང་བཞིན། “བུ་མོ་ལོ་ལོ། ད་ཁྱོད་ཀྱིས་
དེ་འདྲ་མ་བྱེད། ཨ་ཕའི་ཁར་ཉོན་ལ་ཕྱིར་ལོག་འགྲོ” ཞེས་ཞུ་བ་ཡང་ཡང་བྱས།
རླུང་བསེར་བུ་ཞིག་གིས་ལྷ་སྐྱིད་ཀྱི་མགོ་ཡི་སྒྲ་རྣམས་འཛིང་བར་བྱས་
པ་དང་། ལྷ་སྐྱིད་ནི་གཡུ་རལ་རྒྱས་པའི་སེང་གེ་ཞིག་དང་འདྲ་བར་འགྱིང་
འདུག་ཅིང་། ཁོང་ཁྲོ་ལངས་པ་ཡིན་ནམ་ཡང་ན་གཡུ་རལ་གསིག་པ་གང་ཡིན་
ཆ་མི་འཚལ་མོད། འོན་ཀྱང་ཁོ་མོའི་བྱིན་པ་གཉིས་འདར་སིག་སིག་བྱེད་པ་
དང་། ལུས་པོ་ཡོངས་རྫོགས་ཀྱང་ས་འགུལ་བྱུང་བའི་དུས་སུ་འཛིན་མའི་ངོས་
ཀྱི་སྐྱེ་རྒུ་ཡོད་དོ་ཅོག་འདར་ལྡེམ་ལྡེམ་བྱེད་པ་དང་མཚུངས།
ལྷ་སྐྱིད་ཀྱི་ཨ་ཕས་ཉིན་ཞག་འགར་ངང་སྒུག་བྱས། ངས་ཀྱང་ལྷ་སྐྱིད་ལ་
གོ་བསྐོན་ཡིད་འགུགས་ཀྱི་སློབ་གསོ་གཏོང་ཅི་ཐུབ་བྱས་ཀྱང་། མོ་གསར་གྱི་
སྣང་བ་ནི་རི་རབ་ཀྱི་རྩེ་མོ་ལྟར་མཐོ་བས་ང་ཚོའི་ངལ་བ་འབྲས་མེད་དུ་གྱུར་
སོང་། ལ་ཐུང་ཐུང་གི་རྟ་དང་སྤོ(ཁོང་ཁྲོ)ཐུང་ཐུང་གིས་མི་རྗོད(སློད)ཟེར་བ་
དེ་ཅིས་མ་བདེན། ཕ་དང་བུ་མོ་གཉིས་ཀ་ད་ལྟ་འགྱོད་པའི་རྒྱ་མཚོའི་ནང་དུ་
༄༅ 325 ཉྩ



ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས།
ལྷུང་ན་ཡང་། སེམས་ཀྱི་ཁོང་ཁྲོའི་རྦ་རླབས་མ་ཞི་བར་དུ་རང་རང་གི་ལ་རྒྱ་
གཞན་ལ་སྟེར་མི་སྲིད་པས། ངས་ལྷ་སྐྱིད་ཀྱི་ཨ་ཕ་ལ་ཁོ་རང་རེ་ཞིག་ཕྱིར་ལོག་
རྒྱུ་དང་། རྗེས་སུ་ཚེ་རིང་ལེན་དུ་བཏང་ན་ལྷ་སྐྱིད་ཕྱིར་ལོག་ངེས་ཡིན་ཚུལ་གྱི་
གཏམ་མང་བོ་བསྙད་མཐར། ལྷ་སྐྱིད་ཀྱི་ཨ་ཕས་ཀྱང་། “ངའི་བུ་མོའི་སྐྱིད་སྡུག་
ཁྱོད་ལ་བཅོལ་བ་ཡིན། ཚེ་རིང་ཡང་སྟོང་སྐོར་ནས་ཕྱིར་ལོག་གྲབས་ཡོད་པས།
དབྱར་ཚེས་ན་ངས་ཅིས་ཀྱང་ཁོ་ཡོང་དུ་འཇུག” ཟེར་ནས་ཕྱིར་ལོག་སོང་།།
ཁོ་ཕྱིར་འགྲོ་ཁར་ངས་ལྷ་སྐྱིད་ཀྱི་སྐྲ་ཡི་ལན་བུ་སྦོམ་པོ་དེ་གཉིས་ཁོའི་
ལག་ཏུ་བཞག་སྟེ། “འདི་ནི་སྐྲའི་ལན་བུ་རང་ག་བ་ཞིག་མ་ཡིན་ཏེ། བུ་མོ་
གཞོན་ནུ་མ་ཞིག་འཚར་ལོངས་བྱུང་བའི་ལོ་རྒྱུས་ཀྱི་དཔང་པོ་ཡིན་ལ། སྐྲའི་
ལན་བུ་འདིའི་ནང་དུ་ཕ་མ་གཉིས་ཀྱི་བཀའ་དྲིན་དང་། ཆུང་ངུའི་དུས་ཀྱི་བདེ་
སྐྱིད། འཚོ་བ་གསར་བའི་སྤྲོ་སྣང་བཅས་གནས་ཡོད་པར་མ་ཟད། ལྷག་པར་དུ་
ཕོ་གསར་ཞིག་གི་བརྩེ་དུངས་དང་། མ་འོངས་པའི་འཚོ་བ་ལ་ཞེན་ཆགས་པའི་
བུ་མོ་གཞོན་ནུ་མ་ཞིག་གི་འདུན་པའང་དེ་ལ་གནས་ཡོད་པས། ཁྱོད་ཀྱིས་ལྷ་
སྐྱིད་ལ་གཅོད་དུ་བཅུག་པ་ནི་སྡུག་བསྔལ་གྱི་ཡལ་འདབ་མ་ཡིན་པར་བདེ་སྐྱིད་
ཀྱི་རྩ་བ་རེད། ལྷ་སྐྱིད་ཀྱང་ལས་ངན་ནང་གི་ལས་ཅན་ཞིག་རེད། ངའི་རེ་བ་
ཐམས་ཅད་ཚེ་རིང་ལ་བཅོལ་ཡོད་ཅིང་། ལྷ་སྐྱིད་ཀྱི་སྐྱིད་སྡུག་ཐམས་ཅད་ཡི་གེ་
འདིའི་ནང་དུ་བྲིས་ཡོད་པས། གལ་སྲིད་ཁོ་ལ་ཞེ་ཁྲེལ་དང་སྙིང་རྗེ་ཡོད་ན་ངའི་
རེ་བ་དོན་མེད་དུ་འགྱུར་རྒྱུ་མ་རེད། འདི། ཡི་གེ་འདི་དང་སྐྲའི་ལན་བུ་རྣམས་
ཚེ་རིང་ལ་སྤྲོད” ཅེས་བཤད་ཅིང་། ངས་ཉིན་ཞག་གཅིག་ལ་འབད་པས་བྲིས་
པའི་ཡི་གེ་དེའང་ཁོ་ལ་བྱིན་པ་ཡིན།
ལྷ་སྐྱིད་ཀྱི་ཨ་ཕ་ཕྱིར་ལོག་སོང་། ལྷ་སྐྱིད་ཀྱིས་སླར་ཡང་ཇོ་མོ་བྱེད་རྒྱུའི་
326 ཉྩ



འབྲོང་སྟག་ཐང་།
རེ་བ་ནན་ཏན་གྱིས་ཞུས་སྟབས། ངས་ཀྱང་ཁོ་མོ་ལ་སྡོམ་པ་སྟེར་ཁུལ་བྱས་པ་
དང་། ལྟུང་བཤགས་དང་། སྐྱབས་འགྲོ། སྒྲོལ་མ་དཀར་སྔོན་གྱི་བསྟོད་པ་བཅས་
ཚར་རེ་བསླབས་ཏེ། ཁོ་མོའི་སེམས་གསོ་ཐབས་བྱས་ཤིང་། ལྷ་སྐྱིད་ཀྱིས་ངས་
ཁོ་མོ་ལ་མགོ་བསྐོར་བཏང་བ་མ་ཤེས་པར། “ད་ནི་ང་ཡང་ཤཱཀྱའི་བསྟན་པ་ལ་
ཞུགས་པའི་དགེ་བསྙེན་མ་རྣམ་དག་ཅིག་ཡིན” ཟེར་བཞིན་དགའ་དགའ་སྤྲོ་
སྤྲོ་བྱེད་ཅིང་གདའ། ཉིན་ཞིག་ཁོ་མོས་ང་ལ། “ངའི་སྐྲ་འདི་བཞར་མི་དགོས་
སམ” ཟེར། ངས་སླར་ཡང་ཁོ་མོ་ལ་སྐུ་ནི་བཞར་ཀྱང་ཆོག་ལ་མ་བཞར་ནའང་
ཆོག་པ་སོགས་དགེ་བསྙེན་མའི་ཁྲིམས་ལ་ལོག་འགྲེལ་སྣ་ཚོགས་བརྒྱབ་སྟེ། ཁོ་
མོའི་སྐྲ་བཞར་དུ་མ་བཅུག དཀོན་མཆོག་གསུམ་པོས་མཁྱེན། ངའི་སེམས་རྒྱུད་
དཀར་ཞིང་བུ་མོ་གཞོན་ནུ་མ་ཞིག་གི་བདེ་སྐྱིད་ཀྱི་སྐལ་བ་སླར་གསོ་བྱེད་ཆེད།
རྫུན་དང་གཡོ་སྒྱུའི་སྒོ་ནས་ཉེས་པ་བསགས་པ་རྣམས་ད་ལྟ་ཉིད་དུ་བཤགས་པར་
མཁྱེན་མཁྱེན། །
དབྱར་གསུམ་གྱི་དཔལ་ཡོན་མངོན་སུམ་དུ་སླེབས་སོང་། ས་གཞི་སྔོ་ཞིང་
ལྗང་ལ་མེ་ཏོག་མཛེས་ཤིང་སྡུག སྐྱེ་རྒུར་དབུགས་གསར་རྒྱས་པའི་དབྱར་གྱི་དུས་
ཚིགས་སུ། ཐག་རིང་ནས་བྱ་ཁུ་བྱུག་གི་གསུང་སྙན་ལྷང་ལྷང་སྒྲོག་པ་དང་། རྩྭ་
ཐང་དུ་འབུ་དང་བུང་བས་གླུ་སྙན་ལེན་ཞིང་། ནགས་གསེབ་ཏུ་འཇོལ་མོས་གཤོག་
འགྱུར་རྒྱག་བཞིན་འདུག ལྷ་སྐྱིད་ཀྱི་སེམས་ལའང་དབྱར་གྱི་དཔལ་མོ་ཤར་ངེས་
རེད། ཚེ་རིང་། ཁུ་བྱུག དབྱར་གསུམ་གྱི་དཔལ་ཡོན་ཤར་བའི་དུས་འདིར། ཁྱོད་ད་
དུང་མི་ཕེབས་པ་འདི་ཅི་ཡིན་ནམ།
327 ཉ



_ཀྲུང་གོའི་བོད་ཀྱི་དེང་རབས་ཚོས་རིག་གཅེས་བཏུས།
ཕུན་ཚོགས་ཀྱི་གོ་རྟོགས།
ང་རང་བླ་བྲང་བཀྲ་ཤིས་འཁྱིལ་གྱི་ཉེ་འདབས་སུ་ཡོད་པའི་རྒན་གྱའི་རི་
ཁྲོད་ནས་ཕྱིར་ལོག་རྗེས། བསམ་ཚུལ་མང་བོ་ཞིག་ཡིད་ལ་འཁོར་བ་དང་། དབང་
མཚོའི་ངུ་སྐད་དང་ལྷ་སྐྱིད་ཀྱི་སྐྲའི་ལན་བུ་དེ་དག་ནི་ངའི་དྲན་པ་གསོ་བའི་མྱ་
ངན་གྱི་རོལ་མོ་དང་འདྲ་བར། འདས་དོན་རྣམས་ཡིད་ཀྱི་ཡོལ་བའི་ངོས་སུ་གློག་
གི་བརྙན་རིས་ལྟར་ཤར་འོངས་པ་དང་། “ངའི་བུ་མོ་ཁྲིད་ཤོག ངའི་བུ་མོ་ཁྲིད་
ཤོག” ཅེས་པའི་དབང་མཚོའི་གཉིད་གཏམ་དང་། “༌ང་མི་འགྲོ། གཏན་ནས་མི་
འགྲོ” ཞེས་པའི་ལྷ་སྐྱིད་ཀྱི་ཐ་ཚིག་གཉིས་ད་བར་དུ་ངའི་རྣ་ལམ་དུ་མ་ཡལ་བ་
ལྟར་འདུག ང་རང་སྤྱི་ཚོགས་རྙིང་བའི་ནང་དུའང་འདི་ལྟར་འུ་ཐུག་ཅིང་ཐབས་
རྡུགས་པའི་དོན་དང་འཕྲད་མ་མྱོང་། ཐ་ན་ཇག་པས་ང་རང་བཀྱིགས་ནས་རལ་
གྱིས་བསྣུན་པར་རྩོམ་སྐབས་ཀྱང་ངའི་དཔའ་ཞུམ་མ་མྱོང་། ཨ་ཁ། ད་ལྟ། ད་ལྟ་ང་
ལ་ཅི་ཞིག་བྱུང་བ་ཡིན་ནམ། ངའི་བྱིན་པ་འདར་སིག་སིག་བྱེད་པ་དང་མིག་ལས་
མེ་སྟག་གི་འོད་ཀྱི་ཕྲ་ཕུང་མང་བོ་བར་མེད་དུ་འབར་བར་བྱེད་ལ། རང་ཚུགས་
རང་གིས་མི་ཐུབ་ཅིང་རང་སེམས་རང་དབང་ན་མི་འདུག ལྷ་སྐྱིད་ཡ། ལྷ་སྐྱིད།
ཁྱོད་ནི་ངའི་ཤ་ཁྲག་ལས་མཆེད་པའི་དུམ་བུ་ཞིག་ཡིན་པ་དང་། ཁྱོད་ཀྱི་ཨ་མ་
དབང་མཚོ་ལ་མངལ་སྦྲུམ་པའི་ཉིན་དེ་ནས་བཟུང་། ངའི་སེམས་ལ་དགའ་སྤྲོ་ཇི་
ལྟར་སྐྱེས་པའི་ཚུལ་རྣམས་ཁྱོད་ཀྱིས་ཨེ་ཤེས། ཁྱོད་ཀྱི་ཆེད་དུ་ཟས་ཞིམ་པོ་ཁམ་
གང་ཡོད་ན་ཟ་མ་ཕོད། གོས་ཡག་པ་ཁྲུ་གང་ཡོད་ན་གྱོན་མ་ཐུབ། འོ། འཇིག་
རྟེན་འདི་ན་བུ་དང་བུ་མོ་ལ་ཤ་ཚ་བའི་ཕ་མ་བགྲང་ལས་འདས་ནའང་། ཡབ་
༄༅ 328



འབྲོང་སྟག་ཐང་
། རྒྱུ
ཡུམ་གཉིས་ཀྱི་བཀའ་དྲིན་ཤེས་པའི་བུ་ཕྲུག་ནི་རེ་འགའ་ཙམ་ལས་མི་འདུག
ཨ་ཕ་ངས་ཁྱོད་ཡར་ལྷ་ཡུལ་ལ་འདྲེན་མི་ཐུབ་ཀྱང་མར་དམྱལ་ཡུལ་ལ་རྫོང་
ཕོད་དམ། ད་ལྟ་ལྷ་མོ་དང་རིག་ཡག་གཉིས་ཅི་འདྲ་སྐྱིད་པོ་རེད། ཕ་མས་གཉེན་
ཐག་གཅོད་པ་དེ་ནི་འུ་ཅག་གངས་ཅན་བོད་ཀྱི་ལུགས་སྲོལ་རེད། ངའི་ལས་
དབང་གིས་ད་ལྟ་རང་གི་བུ་མོ་ལ་ཞུ་བ་བྱེད་དགོས་བྱུང་སོང་། མི་ཤེས་རྒྱ་ཅན་
ཚོས་བཤད་པ་ལྟར་ན། ད་ལྟ་ནི་སྙིགས་མའི་དུས་ཡིན་ཟེར་བས། སྙིགས་མའི་
དུས་འདིར་ཕ་དང་བུ་མོའི་གོ་སའང་ལྡོག་དགོས་པ་ཡིན་ནམ། གནའ་མི་བོད་ཀྱི་
གཏམ་དཔེ་ལ། བུ་མོས་སྐྱིད་མི་ཐེག བོང་བུས་གསེར་སྒ་མི་ཐེག་ཟེར་བ་དེ་ངོ་མ་
རེད། ཡིན་ན་ཡང་། ལྷ་སྐྱིད་ཀྱི་སྐྱིད་ཚོད་མ་ཟིན་ན་རྟ་འདོ་བའི་གོང་ནས་ཨོང་ཤ་
ན་ཟེར་བའི་དཔེ་ལྟར། ཁྱི་ལྡོམ་བཞིན་ལ་དང་ལུང་བ་མྱུལ། སྤྲང་པོ་བཞིན་ཟས་
དང་ཟ་མ་བསླངས། ད་དུང་ཇོ་མོ་མ་མོ་དང་འགྲོགས་ནས་ཨ་ཕ་ལ་ངར་བཀོལ་
བ་འདི། སྤྱིར་རང་གི་བསོད་ནམས་ལ་མི་རུང་བ་དང་། སྒོས་ཏང་དང་ཡུལ་ཕ་མ་
ལ་མྱི་ཁ་བཏང་བའང་རེད། མ་བུ་མོ་ཚང་གི་སྐུ་རིང་ཡང་བློ་ཐུང་ཟེར་བ་དེ་ངོ་མ་
རེད། དེའི་ཕྱིར། ངས་ལྷ་སྐྱིད་ཀྱི་ཚུགས་ཀ་དེ་མཐོང་མ་ཐག སྙིང་རྗེ་རྒྱུ་ཕར་ཞོག་
གློ་འཕར་ཡོང་སྟེ། ཁོ་མོ་ལ་སྡིགས་མོ་བྱས་པ་ཡིན།།
ཡིན་ན་ཡང་། ཁོ་མོས་ཁེ་གྲི་བླངས་ཏེ་མགོ་ཡི་སྐྲ་བཅད་པ་དེ་ནི་ངའི་བློ་
ཡུལ་ལས་འདས་པ་དང་། དྲང་མོར་བཤད་ན་ངའི་དཔའ་ཞུམ་ཞིང་སྤ་བཀོང་བར་
གྱུར་སོང་། ལྷ་སྐྱིད་ནི་ངའི་བུ་མོ་ཆེ་མགོ་ཡིན་པས། གལ་ཏེ་ཁོ་མོ་ཇོ་མོ་བྱས་པ་
ཡིན་ན.…..…..
ཨ་ཙི། དེ་ཚོ་ལ་ངས་བསམ་བློ་གཏོང་འདོད་མི་འདུག་ལ་གཏོང་ཡང་མི་
ཕོད། ཡིན་ཡང་གཟུགས་མེད་ཀྱི་སྟོབས་ཤུགས་ཤིག་སྒྲ་མེད་དུ་འཇབ་འོངས་ཏེ་
ཉྩ329 ཉྩ



ཀྲུང་གོའི་བོད་ཀྱི་དེང་རབས་ཚོ་པ་ཏིག་གཅེས་བཏུས།
ངའི་སེམས་ལ་རོ་མེད་ཀྱི་བྲོ་བ– ཁ་བ་དང་། བསྐ་བ། སྐྱུར་བ། མངར་བ་བཅས་
གང་ཡིན་མི་ཤེས་པ་ཞིག་བྱིན་ཏེ། ང་རང་འདུག་བཟོད་མི་བདེ་བའི་གནས་སུ་
ལྷུང་དུ་བཅུག དབང་མཚོ་ལ་བལྟས་ན་སྙིང་རྗེ་བ་དང་ལྷ་སྐྱིད་ཀྱི་སྤྱོད་པ་དེ་ཚོ་
དྲན་ན་གློ་འཕར་བ་ཞིག་འདུག ལྷ་སྐྱིད་ཀྱིས་ང་ལ་འཁོན་སེམས་དང་སྙིང་ནད་
དེ་ལྟ་བུ་ཞིག་བཅངས་དོན་ཅི་ཡིན་ནམ། རིག་ཡག་དང་ལྷ་མོ་གཉིས་གློ་བུར་དུ་
གཉེན་སྒྲིག་བྱེད་དོན་ཅི་ཡིན་ནམ། འདི་དག་ཐམས་ཅད་ང་ལ་ཆ་མཚོན་ན་ཅི་
འདྲའི་གསང་བ་ལྐོག་གྱུར་ཞིག་རེད་ཨང་། ངས་མནའ་མཆེད་ཉི་མ་བཙལ་ནས་
བློ་བསྡུར་ན་ཡང་། ཁོ་ཡང་ང་དང་འདྲ་བར་སྨུག་ལོང་ནང་གི་མགྲོན་པོ་མགོ་
འཁོར་ཞིག་རེད། རིག་ཡག་དང་ལྷ་མོ་གཉིས་ཀྱིས་ཧ་དང་ཕུགས་ཤེས་ཡོད་པ་
གདོན་མི་ཟ་ཡང་། ཁོ་གཉིས་ཀྱི་ཁ་ནས་ཚིག་ལེན་པ་ནི་ཁྱི་ཡི་ཁ་ནས་བ་སོ་ལེན་
པ་དང་འདྲ་བར་ངལ་བ་འབྲས་མེད་ཅིག་ཡིན་པར་མ་ཟད། ད་དུང་། “རྒད་པོ་
ཕུན་ཚོགས་ཁྱོད་ཧོན་ལོག་མ་རན་གོང་ལ་ཧོན་ལོག་ཁུལ་མ་བྱེད། ཟ་སྤྱད་སྟག་
གི་ཁ་ཡོད་ན་ཞུ་སྤྱད་གོ་བོའི་ཕོ་བ་ལོས་དགོས། གནད་དོན་དེ་ཚོ་ཁྱོད་ཀྱི་སེམས་
ན་ཁྲིགས་ཁྲིགས་རེད” ཅེས་ཟུར་ཟའི་རྡོ་ལོག་དང་འཕྱ་བའི་མདའ་མོ་འཕེན་
པར་བྱེད།
“གནད་དོན་དེ་དག་ངོ་མ་ང་རང་ཉིད་ལན་པ་ཡིན་ནམ།” ང་མལ་སའི་
ནང་གན་རྐྱལ་དུ་ལོག་ནས་རང་གིས་རང་ལ་ཁེར་བཤད་བྱས་ཏེ་བསམ་བློ་བཞི་
གསུམ་བཅུ་གཉིས་བཏང་ན་ཡང་། ང་རང་ལན་པའི་རྒྱུ་མཚན་ནི་ཡེ་ནས་མ་རྙེད།
“ཁྱོད་མི་ལན་ན་སུ་ལན་རྒྱུ།” དབང་མཚོ་ངུ་སྔངས་བྱེད་བཞིན་དུ་ང་ལ་
དེ་ལྟར་སྨྲས། །
“འོ། ཁྱོད་ཀྱིས་གསལ་བོར་ཤོད་དང་། ང་ལན་པ་ཡིན་ན་ལན་རྟགས་གང་
33O ཞུ



s
འབྲིང་སྟག་ཐང་། ཐུན་
ན་ཡོད།”
“འང་འང་འུན། ཧེ་ཧི།” དབང་མཚོ་ངུ་སྔངས་བྱེད་བཞིན་དུ་བཤད་རྒྱུར།
“ལྷ་སྐྱིད་ཀྱི་འདོད་པའི་མི་དང་སྙིང་གི་གྲོགས་པོ་ནི། འང་འང་འུན། ཚེ་རིང་
རེད། ཧེ་ཧི། ཁྱོད། ཁྱོད་ཀྱིས་བཙན་ཐབས་ཀྱི་སྒོ་ནས། འང་འང་འུན། རིག་ཡག་
ལ། ཧེ་ཧི། སྟེར་དོན་ཅི་ཡིན། འང་འང་འུན། ཧེ་ཧི། བུ་མོའི་སེམས་ཀྱི་མནར་སྡུག་
ཁྱོད་ཀྱིས། འང་འང་འུན། ཧེ་ཧི། ཨེ་ཤེས། འདྲེ་རྒན་ཡ། འདྲེ་རྒན། ཁྱོད་ད་སོང་ལ་
ངའི་བུ་མོ་ཁྲིད་ཤོག འང་འང་འུན། ཧེ་ཧ…...”
“ང་ཨ་ཕ་ཞིག་ལ་རང་གི་བུ་མོ་གནས་ལ་སྟེར་བའི་དབང་ཆ་ཡང་མེད་
དམ།” ་
“ཁྱི་ཁ་སུམས་ལ་སྡོད། ངའི་བུ་མོ་དུད་འགྲོ་ཨེ་རེད། དུད་འགྲོ་ཡིན་ཀྱང་
འགྲོ་མ་འདོད་ན་གཟུར་ནས་འདུག་པ་མ་མཐོང་ངམ།”
“གང་ལྟར་ཡང་། དེ་ནི་གནའ་མི་བོད་ཀྱི་དཔེ་རེད། བོད་ཁ་བ་ཅན་གྱི་
འགྲོ་སྲོལ་འདུག་སྲོལ་རེད།”
“ཁ་གདངས་ན་དཔེ། བཙུམས་ན་སྲོལ། བྱིས་པ་མངལ་ན་ཡོད་དུས། བུ་
དང་བུ་མོ་གང་ཡིན་མི་ཤེས་དུས་གཉེན་གཏམ་པ་དེ་བོད་ཀྱི་དཔེ་ཡིན་ནམ། བུ་
མོ་འཆི་ལམ་ལ་འདེད་པ་དེ་བོད་ཀྱི་སྲོལ་ཡིན་ནམ། ཁྱོད་ཀྱིས་དཔེ་མེད་སར་དཔེ་
བཙུགས། སྲོལ་མེད་སར་སྲོལ་བཏོད་ན་ཆོག་གམ། ཁྱོད་ཀྱི་དཔེ་དེ་ཚོ་ཐན་ལྟས་
རེད། སྲོལ་དེ་ཚོ་ཐན་སྲོལ་ཞིག་རེད།”
ངོ་མ། དེ་ལྟར་བཤད་ན་ང་ལ་གནས་ལུགས་སྤུ་ཙམ་ཡང་མི་འདུག ལས་
བཟང་པོ་ལ་འབྲས་བུ་ངན་པ་འདི་ལྟ་བུ་འབྱུང་བ་ནི་ཡང་སྙིང་ཅི་ཞིག་རེད།
ལས་རྒྱུ་འབྲས་ཟེར་བ་དེ་ཡོད་དམ་མེད། ཡོད་ན་ངའི་མགོ་ལ་སྡུག་གི་ཁུར་བོ་
༄༅ 351 ༄༅



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཉིས་བརྩེགས་འབབ་དོན་ཅི་ཡིན་ནམ། ང་ཞག་གང་བོར་གཉིད་ཁུགས་མ་ཐུབ་
ལ་ཁུགས་ཀྱང་མི་འདོད། འདང་རེ་བརྒྱབ་ན། དབང་མཚོའི་སྐད་ཆ་དེའང་
བདེན་པར་འདུག ཡིན་ན་ཡང་། དེང་སང་གི་བུ་མོ་འདི་དག་ལ་ངོ་མ་བཅོས་
ཐབས་མི་འདུག འདི་ནི་མོ་གསར་ཚོའི་སྣང་བ་མཐོ་བ་ཡིན་ནམ། ཕ་མ་ལ་
ཐབས་ཤེས་མེད་པ་ཡིན། ཡང་ན.…... འོ། དེ་རེད། དེ་རེད། བོད་སྐད་ཀྱི་རྒྱང་
བསྒྲགས་ནང་ནས་གཉེན་སྒྲིག་བཅའ་ཁྲིམས་ཀྱི་ཤེས་བྱ་བཤད་དུས། ཕ་མས་
དབང་ཤེད་ཚད་དེ་བུ་མོ་གནས་ལ་སྟེར་བ་དེར་ངོ་རྒོལ་བྱེད་ཀྱིན་འདུག ཀུང་
ཧྲིའི་བཀྲ་ཤིས་ཧྲུའུ་ཅིས་ཀྱང་། “རྒད་པོ། ཀླད་པ་རྙིང་བའི་སྒོ་ནས་དོན་དག་
གསར་བ་ལ་བལྟས་ན་སྐྱོན་ཆ་འབྱུང་རྒྱུ་རེད་ཡ” ཞེས་བཤད་མྱོང་། དེ་ཚོ་ནི་
སྲིད་ཇུས་ཀྱི་གནད་དོན་རྐྱང་རྐྱང་ཡིན་པས། ངས་གཅིག་ན་ཡིག་རིགས་གཅིག་
ཀྱང་མི་ཤེས། གཉིས་སུ་སིད་ཇུས་ཀྱི་དོན་དེ་ཚོའི་ཕུགས་མི་གོ གསུམ་ན་ད་ལྟའི་
འགྱུར་ལྡོག་མི་ཤེས་པས། ཕལ་ཆེར་ང་རང་ཉིད་ལན་པ་ཡིན་ལས་ཆེ། ཁ་སང་
དེ་རིང་སྡེ་བའི་ནང་གི་ཕོ་གསར་ཚོའི་ཁ་ནས་ཐོས་ཚུལ་ལྟར་ན། བུ་མོ་ཞིག་ཨ་
ཕས་བཙན་ཚུགས་ཀྱིས་གནས་ལ་བྱིན་པས་བུ་མོ་དེ་ལྕེབས་པ་རེད་ཟེར་གྱིན་
འདུག སྟབས་ལེགས་ནས་ངའི་མགོ་ལ་སྐྲག་དངངས་དེ་ལྟ་བུ་ནི་མ་བྱུང་། ཨ་ཙི།
གལ་སྲིད་ལྷ་སྐྱིད་ཀྱང་ལམ་དེར་སོང་ན། ཉེས་པ་ཐམས་ཅད་ངའི་སྟེང་ན་ཡོད་
པས། མགོ་མི་འབྲེག་ནའང་བཙོན་ལ་འཇུག་ངེས་རེད། ང་རྒད་པོ་ཤི་ཁ་རྒས་ཁ་
ལ་བཙོན་དུ་སོང་ན་མི་ཚེ་ལ་གཏམ་ཚིག་བཞག་པ་རེད།
ང་སྐྲག་མ་དངངས་ལ་གཉིད་དུ་ཤོར་སོང་། རྨི་ལམ་འཇིགས་སུ་རུང་བ་སྣ་
ཚོགས་པ་ཞིག་རྨིས་ན་ཡང་། ཅི་ཡིན་གང་ཡིན་གསལ་བོར་བཤད་རྒྱུ་མི་འདུག
“ཝ་ཡེ། ལོངས། ཚེ་རིང་ཕྱིར་ལོག་འདུག ཝ་ཡེ། རེམ་ལ་ལོངས། ཚེ་རིང་
རྒྱུ 332 རྒྱུ



༡
འབྲིང་སྡུག་ཐང་།
ཕྱིར་ལོག་འདུག”
ངའི་རྣ་ལམ་དུ་སྐད་གསལ་ལ་མི་གསལ་ཞིག་གྲགས་པ་དང་། ངའི་ལུས་
་ པོ་ཕར་གཡོ་ཚུར་གཡོ་བྱེད་པའི་མོད་ལ། ང་གཉིད་ལས་སངས་སོང་།
ངས་ལག་པས་མིག་འབྱིད་བཞིན་བལྟས་པ་ན། དབང་མཚོའི་ངོ་ལ་སྡུག་
མདོག་ཅིག་ཤར་ཏེ། ངའི་གམ་ན་ལངས་འདུག
“ ཨ” ངས་ཅི་ཡིན་འདི་ཡིན་མེད་པར་དེ་ལྟར་བཤད་པ་ལ། དབང་
མཚོས་མཆུ་ཏོ་གཡས་ལ་གཙུས་ཏེ། “ཐོ། རེམ་མ་ལོངས་དང་། ཚེ་རིང་ཕྱིར་ལོག་
འདུག” ཟེར།
. ང་གྲིམ་རིལ་ཞིག་བརྒྱབ་སྟེ་ཡར་ལངས་པ་དང་། ཁ་ལག་ཀྱང་མ་བཀྲུས་
པར་ངའི་མནའ་མཆེད་ཉི་མ་ཚང་ལ་བརྒྱུགས་པ་ཡིན།
ཚེ་རིང་གི་བསམ་ཚུལ།
ངས་སྟོང་སྐོར་སློབ་གྲྭའི་ནང་ནས་སློབ་སྦྱོང་གི་ལས་འགན་ལེགས་པར་
གྲུབ་སོང་། དབྱར་གྱི་དཔལ་ཡོན་ས་གཞིར་ཤར་བའི་དུས་འདིར། ངའི་སེམས་
ལའང་དགའ་སྤྲོའི་མེ་ཏོག་ལྷུག་པར་བཞེད་དེ། ཟི་ལིང་ནས་འགྲུལ་བཞུད་རླངས་
འཁོར་ལ་བསྡད་དེ་ཕ་ཡུལ་དུ་ཆས་པ་ཡིན། ཕ་མ་གཉིས་ཀྱི་སྐུ་ཁམས་བདེ་མོ་
ཡིན་ནམ། ཕུ་བོ་རིག་ཡག་གིས་གྲོགས་མོ་ཞིག་རྙེད་ཡོད་དམ། ལྷ་སྐྱིད - བདག་
གིས་ཉིན་མཚན་མེད་པར་སྙིང་ནས་དྲན་པའི་གྲོགས་མོས་ཕལ་ཆེར་ལྟོགས་པས་
ཟས་དང་སྐོམ་པས་ཆུ་འདོད་པ་ལྟར་ང་ལ་རེ་སྒུག་བྱས་ཡོད་རྒྱུ་རེད། ཕལ་ཆེར་
ཁོ་མོས་ང་རང་དྲན་དྲགས་ཏེ་གདོང་གི་ཤ་རིད་པར་གྱུར་ཡོད་ན་ཡང་ཐང་། ངས་
33ཏུ རྒྱུ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
རླངས་འཁོར་གྱི་སྒེའུ་ཁུང་ལས་རང་གི་ཕ་ཡུལ་གྱི་ཕྱོགས་དང་འབྲེལ་བའི་གཞུང་
ལམ་ལ་ཅེ་རེར་ལྟ་བཞིན་དུ། ཡིད་ལ་འཆར་སྣང་སྣ་ཚོགས་པ་ཞིག་བྱུང་བ་དང་།
ཟི་ལིང་ནས་ལྷ་སྐྱིད་ལ་ཉོས་པའི་སྟོད་གོས་མེ་ཏོག་ཅན་དང་ཀོ་ལྷམ་སོགས་འཁུར་
ཁུག་ནག་པོའི་ནང་ནས་ཕྱིར་བླངས་ཏེ་ཡང་ཡང་བལྟས་པ་དང་། སེམས་ལ་གལ་
སྲིད་ལྷ་སྐྱིད་ཀྱིས་གོས་ལྷམ་འདི་དག་གྱོན་ཚེ། ཁོ་མོ་སྔར་ལས་ཀྱང་མཛེས་ཤིང་
ལྟ་བས་ཆོག་མི་ཤེས་པ་ཞིག་ཏུ་འགྱུར་ངེས་རེད་སྙམ་བྱུང་།
ཡིན་ན་ཡང་། ངས་ཁྱིམ་གྱི་སྒོ་ཐེམ་དུ་གོམ་པ་སྤོས་ནས་འགྲོ་དུས་སུ་སྙིང་
ཁམས་ཅུང་ཟད་མི་བདེ་བ་ཞིག་བྱུང་བ་དང་། དེའི་རྒྱུ་མཚན་ནི་ངའི་ཨ་ཕས་ང་
ཡོང་བ་མཐོང་ཡང་མ་མཐོང་ཁུལ་བྱས་ནས་ནང་སྒོའི་ནང་དུ་འཛུལ་སོང་། །
“ཨ་ཕ།”
ངས་དབང་མེད་དུ་དེ་ལྟར་བོས་པ་ལ། ཨ་ཕས་ནང་སྒོའི་ནང་ཕྱོགས་
ནས་ཁ་ཕྱིར་འཁོར་ཏེ་ང་ལ་ཞིབ་ལྟ་ཞིག་བྱས་པ་དང་། དེ་ནས་ཚུར་ཡོང་སྟེ།
“ཚེ་རིང་། ཁྱོད་ཁྱོད་ཡིན་ནམ” ཞེས་ཟེར། ཨ་ཕའི་སྐད་ཀྱི་གདངས་
འདར་ཞིང་ཞུམ་པ་དང་། མིག་གིས་ང་ལ་བལྟ་མི་ཕོད་པར་མ་ཟད། ངའི་མིག་
འཁྲུལ་བ་མིན་ན་ཁོའི་རྐང་བའང་འདར་སིག་སིག་བྱེད་ཀྱིན་འདུག་
“ཨ་ཕ་ལགས། ཁྱོད་བདེ་མོ་འཚམས་པོ་ཡིན་ནམ། ན་བ་དང་ཚ་བ་
འདྲ་བྱུང་བ་མིན་ནམ།”
“མིན། མིན། བདེ་མོ…འཚམས་པོ་ཡིན། ཡ་ད་བཟང་གི་བཟང་གི་
ཁྱིམ་ལ་ཤོག”
ས་རུབ་ལ་ཁད་ཡོད་པ་དང་། ཁྱིམ་ན་མར་མེ་ཡང་བཀར་མེད་པས་ཁང་
བའི་ནང་ནག་ཤིག་ཤིག་ཏུ་ཡོད་པས། ངས་ཅི་ཡང་མཐོང་མི་ཐུབ། ཐབ་ཀའི་མེ་
334 ཚུ་



འབྲིང་སྟག་ཐང་།
ཡང་ཤིན་ཏུ་ཆུང་བས། ཨ་མས་ང་ལ་འཚམས་འདྲི་བྱེད་པའི་སྐད་མ་གཏོགས་
ཐོས་མ་ཐུབ་ལ། རིག་ཡག་གིས་ངའི་ལག་ནས་འཁུར་ཁུག་བླངས་ན་ཡང་། ངས་
ད་དུང་ཁོ་རང་མི་སུ་ཞིག་ཡིན་པ་མ་ཤེས། སྐབས་དེར། ཁང་བའི་ནང་དཀར་
གསར་ལེར་སོང་བ་དང་ཆབས་ཅིག མར་མེའི་འོད་ཀྱི་འོག་ཏུ་གསར་མོ་ཞིག་
ཡོད་པ་མཐོང་བ་དང་། ཕ་མ་གཉིས་དང་ཕུ་བོ་གསུམ་པོ་ངའི་ཉེ་འཁོར་དུ་ལངས་
འདུག་ལ། གསར་མོ་དེ་ནི་ལྷ་མོ་རེད།
“ཁྱོད་ཚོ་ཚང་མ་བདེ་མོ་ཡིན་ནམ།” ངས་ཁོ་ཚོ་ལ་དེ་ལྟར་འཚམས་འདྲི་
བྱས།
“བདེ་མོ། བདེ་མོ། ཁྱོད་གང་ནས་ཐོན་པ་ཡིན།” དེ་ནི་ངའི་ཕུ་བོའི་སྐད་
དེ་རིང་ཟི་ལིང་ནས་ཡོང་བ་ཡིན།”
“ཡ། མནའ་མ། ད་མྱུར་དུ་ཇ་སྐོལ།” ཨ་ཕས་དེ་སྐད་ལབ་མ་ཐག་ལྷ་
མོ་ངེད་ཚང་གི་མནའ་མ་ཡིན་པ་གཞི་ནས་ཧ་གོ་སོང་། ཁོ་མོས་བུད་ཤིང་ཁྱེར་
ཡོང་སྟེ་མེ་སྦར་བ་དང་། ཟངས་དེམ་ནང་ལ་ཐབ་ཀྱི་སླ་ང་ལས་ཆུ་བཅུས་ཏེ་ཐབ་
འདབས་སུ་བཙུགས། མར་མེ་དང་ཐབ་ཀྱི་མེ་འོད་འོག་ཏུ། ཁྱིམ་གྱི་བཟའ་ཚང་
གང་བོས་རྣམ་འགྱུར་སྣ་ཚོགས་བཟུང་ནས་ང་ལ་ལྐོག་ལྟ་བྱེད་པ་ལས། ང་ལ་ཁ་
བརྡ་བྱེད་མཁན་གཅིག་ཀྱང་མི་འདུག
ཨ་ཕས་མིག་ཅེ་རེར་ཐབ་འདབས་ཀྱི་ཟངས་དེམ་ལ་ལྟ་ཞིང་འདུག་པ་དང་།
ཨ་མ་ནི་མ་ཎི་འདོན་ཞིང་འདུག ཕུ་བོས་མགོ་ལ་བར་མེད་དུ་འཕྲུག་འཕྲུག་བྱེད་
པ་དང་། སྲུ་མོས་ཐབ་ཀའི་མེ་སུག་ལ་རེག་རེག་བྱེད་ཀྱིན་འདུག །
“ཨ་ཙི། ཁྱོད་ཚོ་ལ་ཅི་ཞིག་བྱུང་བ་ཡིན།” ངས་དེ་ལྟར་བཤད།
335 ༔



@_ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
“གལ་སྲིད་ཁྱོད་ཚོ་ཚང་མ་ང་ལ་མི་དགའ་ན། ང་རང་མཚན་བརྒྱབ་
ནས་ཀུང་ཧྲེའི་ནང་ལ་སོང་ཆོག ཡིན་ན་ཡང་། ཁྱོད་ཚོ་ང་ལ་མ་དགའ་བའི་
རྒྱུ་མཚན་གསལ་བོར་བཤད་དགོས།”
“ཚེ་རིང་།” ཨ་ཕ་ཅུང་ཟད་མ་རངས་པའི་སྒོ་ནས་བཤད་རྒྱུར། ''ཇ་
འཁོལ་དབང་ཡང་མི་སྟེར་རམ། ད་ལྟ་ཁྱོད་རྒྱལ་ཁབ་ཀྱི་ལས་བྱེད་པ་ཡིན་པས།
ཕ་མ་གཉིས་ལ་དཔོན་སྒྲ་བཀོལ་རྒྱུ་ཡིན་ནམ།”
“འོ་ན། ཁྱོད་ཚོས...”
“ཚེ་རིང་། ཨ་མའི་ལོ་ལོ། ཁྱོད་དེ་རིང་ས་ཐག་རིང་ཟི་ལིང་འདྲ་ཞིག་ནས་
ཡོང་བ་ཡིན་པས། ལྟོགས་ཡོད་ལས་ཆེ། ཇ་ཁོལ་རྗེས་སྔོན་ལ་ལྟོགས་སྐོམ་སོད་
དང་རིམ་གྱིས་ཁ་བརྡ་བྱེད” ཅེས་ཨ་མས་ངའི་ཚིག་མཚམས་བཅད་དེ་བཤད་
པས་ང་རང་སྔར་ལས་ཀྱང་སོམ་ཉིའི་དྲ་བར་ཚུད་མོད། རེ་ཞིག་ངང་སྒུག་མི་བྱེད་
ཀ་མེད་དུ་གྱུར་པས། གདོང་ལ་བཅོས་མའི་འཛུམ་ཞིག་བསྟན་ནས་མིག་ཧྲིག་
ཧྲིག་གིས་ཐབ་འདབས་ཀྱི་ཟངས་དེམ་ལ་ལྟ་ཞིང་བསྡད་པ་ཡིན།
ཇ་འཐུངས་རྗེས་ངལ་དུབ་ཀྱང་རིམ་གྱིས་ཡལ་སོང་། སྲུ་མོས་ང་ལ་སྟོང་
སྐོར་དུ་སློབ་སྦྱོང་བྱེད་དུ་སོང་བའི་གནས་ཚུལ་དང་། ཟི་ལིང་ན་ཚོང་རྫས་བཟང་
བོ་གང་དག་ཡོད་པའི་སྐོར་གྱི་གནས་ཚུལ་མང་བོ་དྲིས་ཤིང་། ངས་ཀྱང་དྲིས་པའི་
ལན་རྣམས་གསལ་བོར་བཤད་པ་ཡིན། དེར་མཐུད་ནས། ཨ་ཕས་ལྷ་མོ་དང་རིག་
ཡག་གཉིས་གཉེན་བསྒྲིགས་ཚུལ་གྱི་སྐོར་ཁ་བརྡ་བྱས་པ་དང་། ཁོང་གིས་བཤད་
པ་ལྟར་ན། ལྷ་མོ་དང་རིག་ཡག་གཉིས་རང་དབང་རང་འཐད་ཡིན་པར་མ་ཟད།
ཕ་མ་གཉིས་ལའང་སྔར་ནས་བཟུང་བསམ་ཚུལ་དེ་ལྟ་བུ་ཞིག་ཡོད་པས། ན་ནིང་
གི་ལོ་གསར་ཚེས་པ་བཅོ་ལྔའི་ཉིན་གཉེན་བསྒྲིགས་པ་ཡིན་ཟེར། ངའི་ཨ་ཕས་
མུཉྩ 385 རྒྱུ



འབྲོང་ནུག་ཐང་། ཨུ་
ཚེ་གང་ལ་རྫུན་བཤད་མ་མྱོང་ཟེར་བ་དང་། སྡེ་བའི་སྐྱེས་ཕོ་མོ་ཐམས་ཅད་ཀྱང་
ཁོའི་ཚིག་ལ་ཡིད་ཆེས་པ་ཞིག་ཡིན་པས། ངས་ཀྱང་ཁོའི་གཏམ་དེ་རྣམས་བདེན་
པར་བསམས་པ་ཡིན།
ཡིན་ན་ཡང་། ཕུ་བོ་རིག་ཡག་དང་ངེད་གཉིས་ཀ་སྔར་གྱི་ཤིང་ཁང་དེའི་
ནང་ལྷན་ཅིག་ཏུ་ཉལ་སྐབས། ཨ་ཕའི་གཏམ་དེའི་ནང་དུ་རྫུན་ཆེན་པོ་ཞིག་ཡོད་
པ་ད་གཟོད་ཧ་གོ་སོང་། ངའི་ཕུ་བོ་ནི་མི་དྲང་མོ་ཞིག་ཡིན་པས་ངས་མི་ཤེས་པའི་
གནས་ཚུལ་རྣམས་ཀྱང་ང་ལ་ཇི་བཞིན་དུ་ལབ་བྱུང་། ལྷ་སྐྱིད་ཀྱི་ཨ་ཕ་དང་ངའི་
ཨ་ཕ་གཉིས་ཀྱིས་གསང་གྲོས་བྱས་ཚུལ་དང་། ལྷ་མོའི་གཡོ་ཐབས། ཕུ་བོ་རང་
ཉིད་ཀྱི་འཁྲུལ་སྣང་། ལྷ་སྐྱིད་ཀྱི་སྡུག་བསྔལ… ཨ་ཙི། དེ་དག་ཐམས་ཅད་ནི་
ངའི་རྨི་ལམ་དུའང་འཁོར་མི་ཐུབ་པ་ཤ་སྟག་རེད།
“དོན་དག་འདི་ངས་སུ་ལའང་མི་བཤད་པའི་མནའ་བསྐྱལ་ཡོད། ཡིན་
ན་ཡང་། ལྷ་སྐྱིད་ཀྱིས་ཁྱོད་ལ་བཅངས་པའི་ལྷག་སེམས་ཟོལ་མེད་ཀྱི་བརྩེ་
དུངས་མཚོན་པར་བྱེད་ཆེད། ངས་མནའ་མི་ཟ་ཐབས་མེད་རེད།” ངའི་ཕུ་བོ་
རིག་ཡག་གིས་ལྷ་སྐྱིད་དང་ཁོ་གཉིས་ཀྱི་འབྲེལ་བའི་སྐོར་བཤད་སྐབས། ཨ་ཕས་
ཁོ་གཉིས་ཨུ་ཚུགས་ཀྱིས་གཉེན་སྒྲིག་ཡི་གེ་ལེན་དུ་འགྲོ་དགོས་པའི་བཀའ་ཕབ་
པ་དང་། ལྷ་སྐྱིད་ཀྱིས་རང་སྲོག་གཅོད་རྩིས་བྱས་པའི་གནས་ཚུལ་དེ་ཡང་ང་ལ་
ཇི་མ་ཇི་བཞིན་དུ་བཤད། “ཚེ་རིང་། དྲང་མོར་བཤད་ན། ཁྱོད་ཀྱི་ཁོག་པའང་
ཟབ་རྒྱུ་མང་དྲགས་འདུག གལ་སྲིད་ལྷ་སྐྱིད་དང་ཁྱོད་གཉིས་ཀྱི་འབྲེལ་བ་དེ་
སྔ་མོ་ནས་ང་ལ་བཤད་ཡོད་རྒྱུ་ན། ཚད་འདི་འདྲ་ཞིག་ལ་ལྷུང་དགོས་སམ། ཅུང་
ཙམ་མིན་ན་ལྷ་སྐྱིད….."
ངས་ཕུ་བོའི་ཚིག་ལ་ཉན་བཞིན། ལྷ་སྐྱིད་ཀྱི་སེམས་སྡུག་ནས་རིད་པར་
༄༅ 337 རྒྱུ



ཀྲུང་གོའི་བོད་ཀྱི་དེང་རབས་པ་ལ་རིག་གཅེས་བཏུས།
གྱུར་པའི་གདོང་དང་། འུ་ཐུག་ནས་ངུ་སྐད་ཤོར་བའི་སྐད། ཐབས་ཟད་ནས་སྐེ་ལ་
སྐ་རགས་བརྒྱབ་པའི་ཚུལ། དབུགས་བསྒགས་ཏེ་འཕག་འཚག་བྱེད་པའི་ཉམས་ལ་
སོགས་པ་ཇི་མ་ཇི་བཞིན་དུ་ཁྲ་ཆུང་མིག་གིས་མངོན་སུམ་དུ་མཐོང་བ་དང་། དར་
ལུང་རྣ་བས་བཅོས་མིན་དུ་ཐོས་པ་དང་འདྲ། དེའི་མོད་ལ་ང་རང་ཁོ་མོ་ལ་གདུང་
སེམས་ཚད་མེད་པ་ཞིག་སྐྱེས་པ་དང་། ལྷ་སྐྱིད་ཀྱིས་ངའི་དོན་དུ་སྡུག་བསྔལ་སྣ་
ཚོགས་མྱངས་པ་དེ་དྲན་ནས་ཡིད་ལ་བཟོད་གླགས་མེད་པའི་ཟུག་རྔུ་སྐྱེས་པ་དང་
མིག་ལས་མཆི་མ་འཐོར་བའི་སེམས་སྡུག་བྱུང་།
“འོ་ན། ལྷ་སྐྱིད་ང་ལ་བལྟ་རུ་མི་ཡོང་བར། བླ་བྲང་ལ་འགྲོ་དོན་ཅི་ཡིན་
ནམ།” གནད་དོན་དེ་ངས་གསལ་བོར་མ་ཤེས་སྟབས་ཕུ་བོ་ལ་དེ་ལྟར་དྲིས།
“འོ་ལེ། ངས་ཀྱང་བསམ་བློ་ཐེངས་མང་བཏང་བ་ཡིན་མོད། འོན་ཀྱང་
ལན་འོས་མོ་ཞིག་རྙེད་མ་ཐུབ། ཕལ་ཆེར…...”
“ཤོད་ཡ།” ཕུ་བོས་ཐེ་ཚོམ་བཟུང་བ་མཐོང་ནས་ངས་ནན་གྱིས་བསྐུལ་
བ་ཡིན།
“ཕལ་ཆེར། ངས་བལྟས་ན་ཕལ་ཆེར་ལམ་སྐེད་ནས་བླ་བྲང་གི་ཕོ་གསར་
རྐྱལ་སྟོང་ཞིག་དང་ཕྲད་ནས་ཁྱོད་ལ་ཁྲེལ་མེད་བྱས་པ་རེད།”
“ཨ།” ཕུ་བོའི་ཚིག་དེ་ནི་གནམ་ལྕགས་ཐོག་གིས་བྲག་རི་གཏོར་བ་ལྟར་
ངའི་གློ་སྙིང་གཉིས་ཀ་གས་སུ་བཅུག་པ་དང་། ཆུ་ལོག་བྱུང་ནས་ལུང་བ་ཕྱེས་པ་
ལྟར་ངའི་གློ་མཆིན་གཉིས་ཀྱི་རྟིང་འོག་བརྗེས་པ་ལྟ་བུར་གྱུར་སོང་། ལྷ་སྐྱིད་ཡ་
ལྷ་སྐྱིད། ཁྱོད་ངོ་མ་བློ་འགྱུར་བ་ཡིན་ནམ། ཁྱོད་ཀྱི་མེ་ཏོག་བཞིན་དུ་མཛེས་ཤིང་
ལྟ་ན་སྡུག་པའི་གདོང་གི་སྐྱི་ལྤགས་འོག་ཏུ་དུག་ཚེར་བཞིན་དུ་རྩུབ་ཅིང་རྣོ་བའི་
གཡོ་སྒྱུའི་རལ་གྲི་ཞིག་ཤོང་སྲིད་དམ། དཔེ་མི་སྲིད། དེ་འདྲ་གཏན་ནས་ཡིན་མི་
༄༅ 358 རྒྱུ



ས༔
འབྲོང་སྟག་ཐང་།
སྲིད། ཡིན་ན་ཡང་། ཁྱོད་ནི་ས་མཐའ་ལ་འཁྱམས་དགོས་དོན་ཅི་ཞིག་ཡིན་ནམ།
ད་ལྟ་ཁྱོད་རང་གང་ན་ཡོད་དམ…..
ངས་ཕྱོགས་ཡར་མར་ལ་འདང་བརྒྱབ་སྟེ་ནམ་གསལ་སློང་བྱས་པ་དང་། །
ཕུ་བོའི་སྡུར་སྒྲ་དང་བྱ་ཕོའི་སྐད་གསང་གཉིས་དུས་མཉམ་དུ་ངའི་ཐོས་འཛིན་ན་
ལམ་དུ་ལྷུང་བྱུང་།
“ཚེ་རིང་།”
རྒད་པོ་ཆ་ཡོད་ཅིག་གི་སྐད་གྲགས་བྱུང་། བསམ་མི་དགོས། དེ་ནི་ལྷ་སྐྱིད་
ཀྱི་ཨ་ཕ་ཕུན་ཚོགས་རེད།
ངས་ད་དུང་ཨ་ལན་མ་བྱིན་པར་ཡོད་ཙ་ན། ང་ཉལ་སའི་ཤིང་ཁང་གི་
འདེད་སྒོ་ཙིར་གྱིས་ཕྱེས་པ་དང་། དེ་དང་ཆབས་ཅིག་ཕུ་བོ་དང་ངེད་གཉིས་འཕྲོ་
རིམ་འཕྲོར་ཡར་ཙོག་པ་ཡིན། ནམ་ལངས་ཐག་ཆོད་འདུག ཕུན་ཚོགས་ཀྱིས་
མིག་མཆི་མ་ཤ་ལེར། “ཚེ་རིང་ལོ་ལོ། ད་ཁྱོད་ལ་ཐབས་ཤེས་ཤིག་མེད་ན། ང་རྒད་
པོ་ཤི་ཁ་རྒས་ཁར་བཙོན་ཁང་ལ་འགྲོ་དགོས་རྒྱུ་རེད། འདིར་ལྟོས་དང་། གདོན་མོ་
དེ” ཞེས་བཤད་བཞིན་དུ་གནག་ཅིང་སྣུམ་ལ་སྦོམ་ཞིང་རིང་བའི་སྐྲའི་ལན་བུ་
གཉིས་ང་ལ་བསྟན་བྱུང་།
ངས་སྐྲའི་ལན་བུ་དེ་གཉིས་ལ་ཞིབ་ལྟ་ཞིག་བྱས་པ་ལ། དེ་གཉིས་ལ་རིང་
ཐུང་ཅུང་ཟད་ཡོད་པ་དང་། ཕར་བལྟས་ཚོད་ཀྱིས་སྐྲ་ཏིང་ནས་དཀྱིལ་མཐོ་གང་
ལྷག་ཡོད་སའི་མཚམས་ནས་བཙན་ཚུགས་ཀྱིས་བྲེགས་པ་འདྲ། །
“འདི་ལྷ་སྐྱིད་ཀྱི་ལན་བུ་མ་ཡིན་ནམ།” ང་སེམས་འཚུབ་བྱུང་།
རེད། གདོན་མོ་དེའི་རེད།” ཕུན་ཚོགས་ཁོང་ཁྲོ་ལངས་འདུག
ཕུན་ཚོགས་ནི་མི་ཨུ་ཚུགས་ཅན་ཞིག་ཡིན་པས། ཕལ་ཆེར་ལྷ་སྐྱིད་ཀྱིས་
ཅུ 239 ཉྩ་



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཁོའི་ངག་ལ་མ་ཉན་སྟབས། ཁྲོས་ཐོག་ནས་ལྷ་སྐྱིད་ཀྱི་ལན་བུ་བྲེགས་ཡོང་བ་རེད།
སྐབས་དེར་ཕུ་བོས་བཤད་པའི་སྐད་ཆ་རྣམས་དབང་མེད་དུ་ངའི་སེམས་ལ་ཤར་
་ འོངས་པ་དང་། སྡུག་བསྔལ་དང་ཁོང་ཁྲོ་ཅིག་ཅར་སྐྱེས་ཏེ་བཟོད་གླགས་མེད་པ་
ཞིག་བྱུང་།
“ཁྱོད་ཀྱིས་ལན་བུ་བྲེགས་ནས་ཅི་བྱེད།”
“མིན། ཚེ་རིང་། ལན་བུ་འདི་འབྲེག་མཁན་ང་མིན།”
“འོ་ན་སུ་རེད”
“གདོན.....གདོན་མོ་དེ་རེད། ཁྱོད་ཀྱིས་ལྟོས་དང་ང་ལ་འདི་ལྟར་
བརྙས་བཅོས་བྱེད་ཚུལ་ཨེ་ཡོད། ང་ལ་ཡང་སྐྱོན་ཡོད་ན་ཐང་། ཡིན་ན་ཡང་། ལན་
བུ་འདི……….” ཞེས་སོགས་ཐོས་པས་ངའི་སྙིང་དྲག་ཏུ་འཕྱོ་ཞིང་དྲན་པ་ཐོར་བ་
ལྟར་གྱུར། །
་ངས་ཀྱང་ལྷ་སྐྱིད་ལ་བཟང་ཞིག་བཅའ་ཨེ་ཐུབ་སྙམ་པ་ཡིན། ཡིན་ན་
ཡང་། ལྷ་སྐྱིད་མོ་རང་ ”་
“རང་གི་བུ་མོ་སྤྲང་པོ་ལྟར་བརྩིས་ནས་ག་ས་ག་ལ་ལྡོམ་དུ་བཅུག་ན་
བཟང་བཅོས་པ་ཨེ་རེད། ཤ་ཞིམ་པོ་ཨ་ཕོ་སྤྱང་ཀིས་ཟོས། ཁག་ངན་པ་ཨ་ཆེ་ཝ་
མོར་བཀལ་ཟེར་བ་དེ་ཅིས་མ་བདེན། རང་སྐྱོན་རི་འདྲ་བ་བསྐྱུར་ནས་གཞན་
སྐྱོན་ཤིག་འདྲ་བ་གླེང་ནས་ཅི་བྱེད། ཁྱོད་ལ་ངན་ཁག་དཀྲི་རྒྱུ་མེད་ན། ལྷ་སྐྱིད་ལ་
ལེ་འདེད་རྒྱུ་མི་འདུག”
“ངོ་མ་རེད། ངོ་མ་རེད། ད་ཁྱོད་ལ་གསལ། ང་ལ་ཐབས་ཤེས་ཅི་ཡང་མི་
འདུག”
ཕུན་ཚོགས་ཀྱིས་མགོ་བོ་འཕྲེད་དུ་གཡུག་བཞིན་ཁོ་རང་བླ་བྲང་ལ་སོང་
34C ཆུ་



h
རལའE
འབྲིང་སྟག་ཐང༌། ཨུ་
བའི་གནས་ཚུལ་རྣམས་གཅིག་གཅིག་དང་གཉིས་གཉིས་བྱས་ནས་ང་ལ་ལབ།
དེར་མཐུད་ནས། ཕུན་ཚོགས་ཀྱིས་རུམ་ནས་ཡི་གེ་ཞིག་བླངས་ཏེ་ང་ལ་བྱིན་ཏེ།
“འདི་ན་ད་དུང་ཡི་གེ་ཞིག་ཡོད” ཟེར།
ངས་ཡི་གེ་དེ་ཚུར་བླངས་ཤིང་ལྟེབས་བཤིག་ནས་བལྟས་པ་ན། གཤམ་
གསལ་གྱི་ཚིག་འགའ་བྲིས་འདུག་
“ཞེ་ཁྲེལ་ལྡན་ལ་ཁོག་རྒྱ་ཡངས་པའི་གཞོན་ནུ་ཚེ་རིང་ལ་ཞུ་རྒྱུར།
ང་ནི་ཇོ་མོ་ཞིག་ཡིན་པ་དང་། ངའི་མིང་ལ་སྒྲོལ་མ་ཟེར། ལྷ་སྐྱིད་ཀྱིས་ཁྱོད་ཀྱི་དོན་
དུ་སྡུག་བསྔལ་དང་བརྙས་བཅོས་གང་མང་མྱངས་སྟབས། ཁོ་མོའི་ལང་ཚོའི་མེ་ཏོག་ནི་སད་
དང་ཁ་བས་འཇིག་ལ་ཉེ་བ་དང་། ཁྱོད་ལ་ཕྱོགས་པའི་བརྩེ་དུངས་ཀྱི་འདབ་མ་ཡང་ཟུམ་ལ་
ཉེ་བར་གྱུར་འདུག ཡིན་ན་ཡང་། ཁོ་མོའི་བློ་གཏོད་ས་དང་ཉིན་མཚན་ཀུན་ཏུ་རེ་སྒུག་བྱེད་
ས་ནི་ཁྱོད་རང་གཅིག་པུ་ལས་མེད་པས། གལ་སྲིད་ཁྱོད་ལ་ཞེ་དང་ཁྲེལ་གཞུང་ཡོད་ན། མ་
འགྱངས་པར་ལྷ་སྐྱིད་བསུ་བར་ཤོག ལྷ་སྐྱིད་ཀྱི་བདེ་སྡུག་ཐམས་ཅད་ཁྱོད་ལ་རག་ལས་ཡོད་
པས་དོན་དེ་ཡིད་ལ་འཇགས་པར་གྱིས། གནས་ཚུལ་ཞིབ་མོ་འདིར་འཆད་མི་བདེ་བས། འུ་
ཅག་ངོ་འཕྲད་དུས་ཞུས་ཆོག ཟླ་ཚེས་བཟང་བོ་ལ་ཕུལ།”
ད་ནི་ངང་སྒུག་བྱེད་རྒྱུ་ཅི་ཡང་མི་འདུག ང་མྱུར་མོར་མལ་ལས་ལངས་ཏེ་
ཀུང་ཧྲེའི་ནང་དུ་སོང་བ་དང་། སློབ་སྦྱོང་གི་གནས་ཚུལ་རྣམས་ཡར་ཞུ་བྱས་རྗེས།
ཉིན་བཅོ་ལྔའི་གནང་བ་ཞུས་ཏེ་ལྷ་སྐྱིད་བསུ་བར་ཆས་པ་ཡིན།
འདས་པའི་བྱ་བ་རྣམས་ནི་བཞུར་བའི་ཆུ་རྒྱུན་དང་མཉམ་དུ་ཕར་འདས་
སོང་། ངའི་མིག་ལམ་དུ་སྣང་བ་ནི་ཡངས་ཤིང་རྒྱ་ཆེ་བའི་ལམ་ཆེན་ཡིན་པ་དང་།
སྣ་ལམ་དུ་མནམས་པ་ནི་མེ་ཏོག་གི་དྲི་བསུང་རེད། རྒྱང་རིང་གི་ནགས་གསེབ་ན་
ཁུ་བྱུག་གི་གླུ་དབྱངས་ལེན་གྱིན་འདུག
34 1



༩_ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཁུ་བྱུག་མོན་ནས་ཡོང་དུས། །དཔྱིད་གསུམ་ཚེས་མགོ་ཡིན་ཀྱང་། །
ལྗོན་པའི་གསེབ་ལ་སླེབས་དུས། །དབྱར་གྱི་དཔལ་མོ་བཞད་འདུག །
ངོ་མ། དཔྱིད་ཀྱི་ཕོ་ཉ་ཁྱོད་ངའི་ཕ་ཡུལ་དུ་འབྱོར་སྐབས་དབྱར་གཞུང་ལ་
སླེབས་འདུག སྤྱིར་ཁྱེད་རང་ཕེབས་རྒྱུ་ཅུང་ཟད་འཕྱིས་ཀྱང་། ཁྱེད་ཀྱི་གསུང་
སྙན་ནི་ཅི་འདྲའི་འགྱུར་ཁུགས་ལྡན་པ་ཞིག་རེད་ཨང.….
མཆན་འགྲེལ།
[1] ཨ་མདོའི་ཡུལ་སྐད་དུ་དངོས་པོ་ཕ་རོལ་པ་ལ་སྟེར་བའི་བརྡ།
[2] ཨ་མདོའི་ཁ་སྐད་དེ་ཁྲོས་པའི་དོན།
[3] ཨ་མདོའི་ཁ་སྐད་དེ་རྩ་བའི་དོན།
(1982ལོའི་《སྦྲང་ཆར》དེབ་བཞི་པ་དང1983ལོའི་
《སྦྲང་ཆར》དེབ་དང་པོ་ལས་བདམས)
༄༅ 342 ༄༅



འབྲིང་སྟག་ཐང་། རྒྱུན
སྡུག་འབྲས།
དཔའ་མཆོག
རྩྭ་གསེབ་བྱིའུ་མལ་ནས་ལྡང་སྟེ་རང་སྐད་འབྱིན་མགོ་ཚུགས་པ་དང་
མཉམ་དུ། འབྲོག་པ་ཚོས་ལྕགས་ཁེམ་ཕྲག་ལ་བླངས་ཤིང་། བུད་མེད་འགའ་
རེས་བྱིས་པ་རྒྱབ་ལ་ཁུར་ནས་ཕྱོགས་སོ་སོ་ནས་རྩྭ་མཛོད་ར་བ་བསྐོར་ཡུལ་དུ་
འགྲོ་བཞིན་ཡོད། སྐབས་དེར་ནམ་གསལ་མེད་པས་ཁོ་ཚོའི་གདོང་གསལ་བོར་
མི་མཐོང་ནའང་། གོམ་པའི་འདེགས་འཇོག་ལ་བལྟས་ན་ཐང་ཆད་པའི་རྣམ་པ་
གསལ་བོར་མཐོང་ཐུབ། ཡིན་ནའང་སུས་ཀྱང་རྗེས་ལུས་ཀྱི་དར་ནག་ལེན་མི་
འདོད་པས་ཨུ་ཚུགས་བྱས་ནས་མི་འགྲོ་ཐབས་མེད་བྱུང་།
་ཁོ་ཚོ་ལས་ཀར་ཞུགས་ནས་ཅུང་ཙམ་འགོར་རྗེས། ཤར་ཕྱོགས་ཀྱི་ཉི་
གཞོན་རིམ་གྱིས་མཁའ་དབྱིངས་ནས་ཤར་ཏེ། ས་གཞི་ཆེན་པོར་འོད་ཀྱི་སྣང་
བས་ཁྱབ་པ་ན། སྤང་ལྗོངས་དེའི་རྣམ་པ་མིག་ལམ་དུ་ཤར་བ་འདི་ལྟ་སྟེ། ཕྱི་རིམ་
ནང་རིམ་བྱས་པའི་སྔོ་ལྗང་རི་བོར་བརྗིད་ལྡན་བྲག་དཀར་གྱི་གཡང་གཟར་
ཆགས། མཁའ་དབྱིངས་སུ་ཞོ་གསར་སྤུངས་པ་ལྟ་བུའི་ཆུ་འཛིན་གྱིས་མཛེས་
པའི་གར་སྟབས་སྒྱུར་བཞིན་དལ་མོར་བགྲོད། མརྒད་ཁུ་བས་ལན་བརྒྱར་བྲན་
པའི་སྤང་ལྗོངས་ན་མེ་ཏོག་སྣ་ཚོགས་བཞད་པ་མཛེས་ཤིང་ཡིད་དུ་འོང་། རྐང་
བཞིའི་ཚོགས་རྣམས་བག་ཕེབས་སྒོས་རྩྭ་ཆུ་བཟང་བོ་ལོངས་སུ་སྤྱོད། ཁུ་བྱུག་
༄༅ 34 རྒྱུ



དྲུང་གོའི་བོད་ཀྱི་དེང་རབས་ཐོཔ་ཏིག་གཅེས་བཏུས།
དང་། འཇོལ་མོ་དང་། པུ་ཤུད་དང་། སྐྱ་ཀ་སོགས་འདབ་ཆགས་ཀྱིས་སྙན་པའི་གྲེ་
འགྱུར་བསྒྱུར་བས། ངོ་མ་སྐྱེ་དགུའི་ཁམས་ལ་དཔྱིད་དཔལ་རབ་ཏུ་འབར་བའི་
བཀྲ་ཤིས་དཔལ་ཡོན་གྱི་སྣང་བ་ཅི་ཡང་སྦྱིན་ཡོང་།
འོན་ཀྱང་། འབྲོག་པ་ཚོར “དབྱར་ཟླའི་མགོ་མ། སྐྱིད་ཀྱི་སྔ་མ” ཞེས་
པའི་དུས་སྐབས་ཀྱི་ཚོར་སྣང་ཅི་ཡང་མེད་པར། བསམ་བཞིན་དུ་དཔྱིད་ཀྱི་
དཔལ་ཡོན་ལ་ཕྲག་དོག་བྱེད་པ་ལྟར། ལུས་ལ་རྔུལ་ནག་ཤམ་ཤམ་དུ་ཤུགས་གང་
ཡོད་བཏོན་ཏེ་སྤང་ཤ་ལེབ་མོ་རེ་རེ་བཞིན་བཅད་ནས། རྩྭ་ཆུ་འཛོམས་པའི་ཐང་
གཞུང་ཀུན་ལ་སྡོམ་གྱི་དྲ་བ་ལྟ་བུའི་ལྕགས་རི་རྩིག་བཞིན་ཡོད།
དེ་ནས་ལས་ཀ་པ་ཚོའི་མིག་གི་འཁོར་ཕྱོགས་དང་བསྟུན་ནས་ཡར་བལྟས་
ཚེ། གོང་གི་སྒང་འབུར་ཅུང་མཐོ་བའི་ངོས་སུ “ཕྱུགས་ལས་ཀྱིས་ཏ་ཀྲེར་སློབ་
དགོས” ཞེས་པའི་ཡིག་ཆེན་གྱི་གཤམ་དུ། དར་ཆ་དམར་ནག་གཉིས་ཀྱི་སྟེང་དུ་
སོ་སོར “སྔོན་ཐོན” དང “རྗེས་ལུས” ཞེས་བྲིས་ཡོད་པ་གསལ་བོར་མཐོང་ཐུབ།
སྐབས་དེར་སྣེ་མོ་རྫོང་ཐོག་ཏུ་བསྲིངས་ཡོད་པའི་གཞུང་ལམ་དུ་སྐྱ་མི་
ཞིག་མདའ་འཕངས་པ་ལྟར་བརྒྱུགས་ཡོང་བ་དེ་ནི་མགོན་ཞོལ་ཀུང་ཧྲེའི་ཐོན་
སྐྱེད་ལས་འཛིན་སྙན་གྲགས་རེད། ཁོས་རྨིག་ལྕགས་རྒྱ་མ་གང་ཙམ་བརྒྱབ་པའི་
རྟ་སྔོ་ནག་གི་རྔ་མ་ཁུག་མདུད་བྱས་ཡོད་པ་དང་། ཉིང་ཞ་ནས་ཐོན་པའི་རྟ་འབོག་
སྔོ་ཁྲ་ཞིག་བརྒྱབ་ཡོད་པའི་སྟེང་། ཕྲུག་ཁམ་དམར་གྱི་ཕུ་རུང་སྐེད་པར་བཅིངས་
ཤིང་། རྒྱབ་ཀྱི་མེ་མདར་རྒོ་ར་འདོམ་ཕྱེད་ཙམ་གྱི་བོའུ་ར་དངུལ་ཤན་མ་སྤྲད་པ། །
ལག་གཡས་པར་རྒྱུན་སླས་ཀྱི་རྟ་ལྕག་ཉིས་ཚེབ་མ་ཕྱར་ཕྱར་བྱས་ཏེ། ལྕག་མགོའི་
ཨ་ལོང་གི་ཟིང་སྒྲ་བར་མེད་དུ་འཁྲོལ་བ་དང་། ལག་གཡོན་པར་ཆང་དམ་བཟུང་
བ། སྣུམ་ནག་གི་འོད་འཁྱུག་པའི་འཇུར་རྟ་གོན་ཡོད་པའི་རྐང་བ་གཉིས་ཀྱིས་
༄༅ 344 ཉྩ



ན་
འབྲོང་སྟག་ཐང་།
བཞོན་པར་མུ་མཐུད་ནས་ཡོབ་སྐུལ་བྱེད་པའི་བཟོ་ལྟ་དེས། ངོ་མ་གཞི་བདག་གི་
འཁོར་ཞིག་ལ་འགྲོ་བ་དང་མཚུངས།
མ་གཞི་སྙན་གྲགས་རྫོང་ཡོངས་ཀྱི་ཕྱུགས་ལས་ཀྱིས་ཏ་ཀྲེར་སློབ་པའི་
ཉམས་མྱོང་བརྗེ་རེས་ཀྱི་ཚོགས་འདུར་ཞུགས་རྗེས་ཀུང་ཧྲེར་ལོག་པའི་ལམ་
སྐབས་རེད། །
ཁོ་ལ་བདུད་རྩི་ཆང་གིས་བློ་སྒོ་ཕྱེས་པའི་ཐོག་འགྲོས་བཟང་རྟ་ཕོས་རམ་
འདེགས་བྱས་པར་བརྟེན། སེམས་ལ་མི་འཆར་རྒྱུ་འཆར་དང་བློ་ལ་མི་ཤོང་དགུ་
ཤོང་དུ་གྱུར། ཁྱད་པར་དུ་ཁོ་ལ་སྤྲོ་སྣང་བསྐྱེད་ཐུབ་པ་ནི། ད་ཐེངས་ཚོགས་
འདུའི་སྟེང་གི་བྱ་བ་རེ་གཉིས་ཡིན། ཁོ་སྔོན་གྱི་ཐོན་སྐྱེད་ལས་འཛིན་ནས་ཀུང་
ཧྲེའི་ཀྲུའུ་རིན་ལ་འཕར་བ་དང་། གོང་གི་མགོ་ཁྲིད་ནས་བསྟོད་བསྔགས་ཀྱང་
ཐོབ་པས། ནམ་ལངས་ན་ས་རུབ་ན་མགོ་ཁྲིད་ཀྱི་གོ་གནས་འཐོབ་འདོད་པ་ཞིག་
ལ་མཚོན་ན། དེ་ནི་ཅི་འདྲའི་དགའ་རུང་བའི་དོན་ཆེན་ཞིག་རེད་ཨང་། སྙན་
གྲགས་ཀྱིས་ཆང་འཐུང་བཞིན་སེམས་པར། ཀུང་ཧྲེའི་ཧྲུའུ་ཅི་བཤད་སྒྲུབ་ལས་ཀ་
ལས་སྐབས་སྒལ་བར་སྐྱོན་ཐེབས་རྗེས། ཟི་ལིང་དུ་ཟླ་གཉིས་ལྷག་གི་སྨན་བཅོས་
བྱས་ཤིང་། ཕྱིར་ཡོང་ནའང་ལྔ་བདུན་ལས་བྱེད་སློབ་གྲྭར་སྦྱོང་བརྡར་བྱེད་པར་
འགྲོ་དགོས་པ་ཐོས་པས། དོན་འདི་གསར་དུ་ཐོབ་པའི་དབང་ཆར་ལྷག་པར་དོན་
སྙིང་ཆེ་བ་མ་རེད་དམ་བསམས་ནས་འདིར་སླེབས་སྐབས་དགའ་དྲགས་ནས་
ལག་གི་དམ་བེ་ཐང་ལ་ལྷུང་ནས་ཧྲུག་གེར་ཆག སྒྲ་དེས་རྟ་འདྲོགས་ཏེ་གློ་བུར་
དུ་ཁུགས་ལྡིང་ཞིག་བྱས་པར། སྙན་གྲགས་ཞེད་ནས་མགོའི་སྐྲ་གྱེན་དུ་གཟེངས་
པ་དང་ལུས་ལ་རྡུལ་ནག་ཐོན་པས། ཁོས་ཅི་ཞིག་ལ་བསམ་བློ་གཏོང་བའང་རེ་
ཞིག་མི་དྲན་པར་གྱུར། ཁོས་བློ་བསྒྲིམས་ནས་སྔོན་དུ་བསྐྱོད་དེ་མུ་མཐུད་དུ་
ཝ 545 @



AL
༄༅ ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
བསམ་བློ་བཏང་བར། མཇུག་མཐར་རི་ནག་མ་རུ་ཆེན་གྱི་གཞི་འདུག་ལས་བྱེད་
པ་བྱས་པ་དེ་ཡིད་ལ་དྲན་བྱུང་། སྔོན་ཆད་རི་ནག་མ་རུ་ཆེན་ནི་དཔལ་འབྱོར་
སྟེང་ཀུང་ཧྲེ་ཡོངས་ཀྱི་ཨང་དང་པོ་ཡིན་ནའང་། ཆབ་སྲིད་སྟེང་གྲལ་རིམ་འཐབ་
རྩོད་རྙོག་འཛིང་ཆེ་ས་ཡིན། དེར་བརྟེན། ཁོས་རང་འགུལ་སྒོས་གཞི་འདུག་ལས་
བྱེད་པ་བྱེད་རྒྱུ་ཁས་བླངས་ཏེ། ཐོག་མར་སྔོན་ཐོན་པ་འགའ་སྐུལ་སློང་བྱས་ནས་
ཐོན་སྐྱེད་ཁོ་ན་སྨྲ་བའི་དབང་འཛིན་པ་འགར་དགག་རྒྱག་བྱས་ཤིང་། གསར་
དུ་བྱུང་བའི་ཕྱུག་པོ་འགའི་རྒྱུ་ནོར་གཞུང་བཞེས་བྱས་པ། རྗེས་ལུས་པ་བདུན་
བརྒྱད་ཙམ་གྱི་མགོར་ཞྭ་མོ་བསྐོན་པ་སོགས་གོ་རིམ་ལྡན་པའི་བྱ་བ་བསྟུད་མར་
བསྒྲུབས་སྟབས། མྱུར་བར “གྲལ་རིམ་འཐབ་རྩོད་ཀྱི་མཁའ་དབུགས་ཇེ་མཐུག་
ཏུ་སོང་།” ད་སྐབས་རི་ནག་མ་རུ་ཆེན་སྔོན་ཆད་ལྟར་མིན་པར་གང་འབྱོར་
ལྡན་གྲལ་རིམ་གྱི་དཔུང་ཁག་ཡིན་པ་དང་། གང་འབྱོར་མེད་གྲལ་རིམ་གྱི་དཔུང་
ཁག་ཡིན་པ། སུས་ཀྱང་གསལ་བོར་འབྱེད་ཐུབ་སྟེ། རུ་འབབ་ཕྱོགས་དང་གཉེན་
འདུམ་ཕྱོགས་མི་གཅིག་པར་མ་ཟད། ལས་ཀར་འགྲོ་ཕྱོགས་དང་གྲལ་ནས་སྡོད་
ཕྱོགས་ཀྱང་མི་གཅིག་པ་རེད། སྔོན་ཐོན་སྡེ་ཁག་ཅིག་ཡིན་ན་ཕྱོགས་གང་ཅིའི་
ཐད་ནས་སྔོན་ཐོན་ཡིན་དགོས་པར་བསམས་ཏེ། ཁོས་བསམ་བཞིན་དུ་སྐད་
གྲགས་ཆེ་བའི་ཕྱུགས་རྫི་སྔོན་ཐོན་པ་ཞིག་སྐྱེད་སྲིང་བྱེད་རྒྱུ་ཐག་བཅད། བསམ་
བློ་བཞི་གསུམ་བཅུ་གཉིས་དང་བློ་རྩེ་ཉི་ཤུ་རྩ་ལྔ་བཀོད་མཐར། རུ་དང་པོའི་
ཕྱུགས་རྫི་བསོད་ནམས་ལ་གྲལ་རིམ་འཐབ་རྩོད་ཀྱི་ནུས་པ་ལྡན་ཞིང་། ཁྱད་པར་
དུ་གོང་གི་ལས་བྱེད་པར་མཐོང་ཆེན་བྱེད་མཁན་ཞིག་ཡིན་པས། དཔེ་ལེགས་
ཅན་གྱི་བགོ་སྐལ་ཁོ་རང་ལ་ཡོད་པར་སེམས།
དེ་ནས་ཁོས་ཤུགས་གང་ཡོད་བཏོན་ནས་བསོད་ནམས་ལ་རྩྭ་ས་བཟང་བོ་
ཎྞཾ 346



འབྲོང་ལུག་ཐང་། རྒྱུན
བཀོད་སྒྲིག་བྱས་པ་དང་། ལུག་ཁྱུ་སོ་སོ་ནས་ལུག་བཟང་བོ་བདམས་ནས་འཚོ་རུ་
བཅུག་སྟབས། བསོད་ནམས་མྱུར་བར་སེམས་དམར་བ་དང་ཐོན་སྐྱེད་བཟང་བ་
གཉིས་འཛོམས་ཀྱི་དཔེ་ལེགས་ཅན་དུ་འགྱུར་མགོ་ཚུགས། ད་ཐེངས་ཀྱི་ཚོགས་
འདུའི་སྟེང་ཡང་ཁོས་ཁ་ཡིག་ལ《རྩྭ་ཐང་གི་ཏ་ཀྲེའི་མི – ཡུས་ཀུང་གསོན་པོ་
བསོད་ནམས》ཞེས་པ་མཚམས་སྦྱོར་བྱས་རྗེས། ཚོགས་འདུའི་སྟེང་གྲག་འགུལ་
ཆེན་པོ་བྱུང་བ་དང་། ཁོ་ནི་གློ་བུར་དུ་ཐོབ་དཀའ་བའི་ཉམས་མྱོང་བ་ཞིག་ཏུ་
གྱུར་ཏེ། སྡེ་ཁག་སོ་སོས་རྩོད་རེས་བྱས་ནས་ཉམས་མྱོང་མཚམས་སྦྱོར་བྱེད་པར་
ཞུ། བརྒྱ་བཤད་སྟོང་བཤད་ལ་བསོད་ནམས་ཀྱི་ཐེམ་སྐས་འདི་ནི་མཚན་སྙན་དང་
གོ་སར་འགོ་བའི་འགྲོ་ལམ་ཡིན་སྟབས། དེ་གཏན་ནས་འདོར་མི་རུང་ཞེས་རང་
དབང་མེད་པར་ངག་ནས་ཤོར། །
དེ་ནས་གློ་བུར་དུ་ཁྱི་སྐད་ཅིག་ཐོས་པས། ཐག་ཉེ་ན་དུད་ཚང་ཞིག་ཡོད་
པ་སྨྲ་ཅི་དགོས། འོ། མ་གཞིར་ཕྱུགས་རྫི་བསོད་ནམས་ཚང་གི་སྦྲ་མཐར་སླེབས་
བྱུང་། བསོད་ནམས་ཀྱིས་སྙན་གྲགས་སླེབས་པ་མཐོང་ནས་མྱུར་དུ་གདན་དཀར་
ཞིག་སྒོ་ནས་སྤྲུགས་རྗེས་ཁྱིམ་ལ་བཏིངས་པ་དང་། དེ་མུར་ཁོས་གུས་གུས་ཞུམ་
ཞུམ་སྒོས་སྙན་གྲགས་ལ་སྣེ་ལེན་བྱས། ཕར་བལྟས་ན་བསོད་ནམས་ནི་ལོ་ལྔ་བཅུ་
ལྷག་ལ་བུད་ཡོད་པ་དང་། ངོ་ལ་བཅོས་མའི་ཚུལ་གྱི་འཛུམ་མདངས་ཅི་རིགས་
བསྡུ་འགྲེམ་བྱེད་པར་བལྟས་ན། ངོ་མ་དམ་ཚིག་ཅན་གྱི་ལྷ་ཡང་དགོད་ཁ་འཆོར་
བ་ཞིག་རེད། “ཡ། སྙན་ལོ་ཁྱེད་ཉིན་འདི་འགར་ངེད་ཚང་ལ་མི་ཕེབས་པའི་རྒྱུ་
མཚན་ཅི་ཡིན། ངས་ཁྱེད་ལ་མི་དགའ་བའི་དོན་དག་བཟོས་མེད་སྙམ” ཞེས་ཀུ་
རེའི་ཚུལ་གྱིས་བཤད་ཞོར་དུ་སྲབ་མདའ་ཚུར་བླངས། སྙན་གྲགས་ཀྱིས “དེ་འདྲ་
གང་ནས་ཡིན། ཉེ་ཆར་རྫོང་གི་ཚོགས་འདུར་ཞུགས་ནས་ཡོང་མ་ཐུབ” ཅེས་
ཉྩ 347 ༄༅



ས
ཚ༩ ཀྲུང་གོའི་བོད་ཀྱི་དེང་རབས་འཚོལ་རིག་གཛེས་བཏུས།
བཤད་ནས་སྦྲའི་ནང་ལ་འཛུལ།
དེ་ནས་བསོད་ནམས་ཀྱིས་བཟའ་ཆས་གང་ལེགས་བཤམས་ཏེ་སྙན་
གྲགས་ལ་མགྲོན་བྱས་པ་དང་། ཁོས་རྒྱུན་དུ་ཁ་མི་འབྱེད་པའི་ཆ་སྒམ་དེའི་ནང་
ནས་རྒྱུ་སྤུས་ཧ་ཅང་བཟང་བའི་ཆང་དམ་བི་གང་བླངས་ནས་མདུན་ལ་བཞག་སྟེ།
ཁོ་གཉིས་ཀྱིས་གཏམ་གླེང་ཅི་དགར་བྱེད་པའི་མགོ་བརྩམས། “བསོད་ནམས།
ད་སྐབས་ཁྱོད་སྔོན་ཆད་དང་མི་འདྲ་བས། གླང་རྒན་ལྟར་ཤིང་རྟ་འདྲུད་པ་ལས།
འགྲོ་ལམ་ལ་མ་བལྟས་ན་འགྲིག་གི་མ་རེད། དེང་སྐབས་ཀྱི་དཔེ་བཟང་ཞིག་ཡིན་
ན་གཙོ་བོ་གྲལ་རིམ་འཐབ་རྩོད་ཀྱི་བསམ་བློ་ལྡན་དགོས། རྩ་བ་དེ་མེད་ན་གཞན་
པ་ཅི་འདྲ་བཟང་རུང་དགོས་མཁོ་མེད” ཅེས་ནན་ཏན་གྱིས་བཤད་པར། བསོད་
ནམས་ཀྱིས། “དཀའ་མོ་རེད་ཡ། མི་ལ་ལས་བསོད་ནམས་ཀྱི་རྩྭ་ས་དེ་འདྲ་
ཞིག་ཡོད་ན། སུས་ཀྱང་དཔེ་བཟང་གི་མིང་འབད་མེད་དུ་ལེན་ཐུབ། སྔོན་གྱི་རྩྭ་
ས་དེ་སྙན་གྲགས་ཀྱིས་གཅིག་གཅོད་བྱས་ནས་བགོས་པ་རེད་ ཅེས་པའི་བསམ་
འཆར་བཤད་ཀྱིན་ཡོད་པས། ཧྲུའུ་ཅི་བསྟན་དར་གྱིས་ཡང་བསྐྱར་རྩྭ་ས་བགོ་
བའི་གྲོས་གཞི་འདོན་གྱིན་འདུག” ཅེས་བཤད། སྙན་གྲགས་ཀྱིས་དེ་ལ་ཉན་
འདོད་མེད་པར་ཚིག་མཚམས་བཅད་དེ། ཤིན་ཏུ་མི་དགའ་བར “གྱོད་པ་འགྲོ་
སའི་ལམ་དོག་རྒྱུ་རེད་ལ” ཞེས་བཤད་རྗེས་ཅི་ཡང་མི་སྨྲ་བར་འདུག
ཕྱི་ཉིན་ནངས་པར་རུ་ཆེན་སོ་སོའི་རུ་གཙོ་ཡན་ཆད་ཀྱི་ལས་བྱེད་པ་ཀུང་
སྡེར་རྫོང་གི་ཚོགས་འདུའི་དགོངས་དོན་སློབ་སྦྱོང་བྱེད་པའི་བརྡ་བརྒྱབ། སྙན་
གྲགས་ཀྱིས་ཚོགས་འདུའི་དགོངས་དོན་ཇི་བཞིན་དུ་བསྒྲགས་རྗེས། རུ་ཆེན་སོ་
སོས་ཕྱིན་ཆད་ཀྱི་ཆོད་སེམས་འདོན་དགོས་པར་བསྐུལ་བས། རི་ནག་མ་རུ་ཆེན་
གྱི་ཧྲུའུ་ཅི་བསྟན་དར་སྔོན་ལ་ཡར་ལངས་ཤིང་། གདོང་ལ་ཅི་ལའང་མི་འཇིགས་
# 542 ཉྩ



འབྲོང་སྡུག་ཐང་། ཨུ་
པའི་རྣམ་པ་ཤར་ཏེ་བཤད་རྒྱུར། “ཁྱོད་ཚོས་གོང་ནས་ཕབ་པའི་རྩྭ་ཐང་འཛུགས་
སྐྲུན་དང་ཕྱུགས་ལས་འཕེལ་རྒྱས་ཞེས་པའི་འཆར་གཞི་ཆེན་པོ་དེ་འགོད་སྐབས།
དངོས་གནས་དེའི་ཕན་འབྲས་ཅི་འདྲ་འབྱུང་བར་ཞིབ་མོར་བརྟགས་ཡོད་དམ་
མེད། དེང་སྐབས་མང་ཚོགས་ཀྱི་དཀའ་སྡུག་དེ་ཁྱོད་ཚོས་མཐོང་གི་ཡོད་དམ་
མེད།” བསྟན་དར་གྱིས་བསྟུད་མར་ཀུན་གྱིས་བསམ་ཡུལ་ལས་འདས་པའི་དྲི་བ་
དེ་འདྲ་དྲིས་པས། ཚོགས་འདུར་ཞུགས་པའི་མི་ཚང་མ་གྲག་འགུལ་ཅི་ཡང་མེད་
པར། ཁོའི་གཏམ་ལ་ཉན་ནས་བསྡད། “ང་ཚོའི་ས་ཁུལ་གྱི་གནད་དོན་གཙོ་བོ་
ནི་རྩྭ་ས་མི་འདང་བ་དེ་ཡིན་པ་ཚང་མས་ཤེས་གསལ་ལྟར་རེད། འོན་ཀྱང་གོང་
ནས་གནད་དོན་འདི་རང་གི་ས་གནས་དང་གཞིགས་ནས་ཇི་ལྟར་ཐག་གཅོད་
པར་བསམ་བློ་མི་གཏོང་བར། ཕྱོགས་རེ་བའི་སྒོ་ནས་ས་ཁུལ་མི་གཅིག་པ་དང་
རང་བྱུང་ཆ་རྐྱེན་མི་གཅིག་པའི་ས་གནས་ཀྱི་ཉམས་མྱོང་བཙན་ཤེད་ཀྱིས་ཞྭ་
དཔེ་ལྷམ་འགེབ་བྱས་པའི་འབྲས་བུ་ལ། ཁྱོད་ཚོས་ལྟོས་དང་། ཕན་འབྲས་གང་
ཞིག་སྟོན་རྒྱུ་ཡོད། དཔེར་ན་ང་ཚོས་མི་ཤུགས་དངོས་ཤུགས་འབོར་ཆེན་བཏང་
སྟེ། མང་ཚོགས་ཀྱིས་དཀའ་སྡུག་ཚད་མེད་སྤྱད་ནས་བཟོས་པའི རྒྱལ་ཁའི་ཆུ་
རྐ་ ཞེས་པ་དེས་དངོས་གནས་ཕན་འབྲས་ཅི་ཞིག་བཞག་ཡོད། ང་ཚོའི་གནས་
ས་ནི་མཚོ་ངོས་ལས་སྨི་སུམ་སྟོང་ལྷག་གི་མཐོ་སྒང་ཡིན་པས། ཕྱུགས་འཚོ་ས་
ལས་ཞིང་འདེབས་ས་མ་རེད། ཆུ་རྐ་དེས་ཕྱུགས་ཀྱི་འཐུང་ཆུ་ཐག་བཅད་པ་རེད་
ཟེར་ན། དགུན་སར་ཆུ་མཁོ་བའི་སྐབས་སུ་ཆབ་རོམ་ཆགས་ནས་མཐོང་རྒྱུ་མེད།
ངས་བལྟས་ན་དེང་སང་གི་རྩྭ་མཛོད་ར་བ་འདིའི་ཕན་ནུས་ལ་ཡང་བསམ་བློ་
ཞིབ་མོར་གཏོང་དགོས་པར་འདུག དེར་རྩྭ་བཟང་སྐྱེས་ཡོད་སར་སྤང་ཤ་བཅད་
ནས་བརྩིགས་ན། མ་མཐའ་ཡང་མི་རེས་ཉིན་རེར་ས་མུའུ་ཕྱེད་ཙམ་གྱི་སྤང་ཤ་
349 ཉྩ



ཀྲུང་གོའི་བོད་ཀྱི་དེང་རབས་རྩོཔ་རིག་གཅེས་བཏུས།
གཅོད་ཐུབ་པས། མི་མང་བོ་ཞིག་གིས་རྩྭ་ས་ཅི་འདྲ་མང་བོའི་ཤུན་པགས་བཤུ་
ཐུབ། དེ་འདྲ་བྱས་ན་རྩྭ་སའི་གནད་དོན་ཐག་གཅོད་པར་ཕན་ནམ། ང་ཚོ་རུ་
ཆེན་ལ་མཚོན་ན་རྩེ་ས་ཧ་ཅང་མི་འདང་བའི་ཐོག དཔེ་བཟང་བསོད་ནམས་
གཅིག་པུར་རྩྭ་ས་ཆེན་པོ་བཀོད་སྒྲིག་བྱས་པ་དེར། མང་ཚོགས་ལ་བསམ་འཆར་
ཆེ་བས་གནད་དོན་དེ་ཐག་མ་བཅད་ན་རྗེས་ཕྱོགས་ཀྱི་ཆོད་སེམས་ཞེས་པ་འདོན་
ཁུངས་མེད.....” བཤད་ནས་མཚམས་འདིར་སླེབས་སྐབས་སྙན་གྲགས་ཁྲོས་
ནས་གདོང་དམར་པོར་གྱུར་ཅིང་། མ་མཐུད་དུ་ཅོག་ཙེའི་སྟེང་དུ་ཁུ་ཚུར་གཞུས་
ཏེ་ཚིག་མཚམས་བཅད་ནས་བཤད་རྒྱུར། “ཚང་མས་མཉམ་པར་ཞོག གནད་
དོན་འདི་ནི་གྲལ་རིམ་གཉིས་དང་བགྲོད་ལམ་གཉིས་བར་གྱི་འཐབ་རྩོད་ཀྱི་
འཁོར་ཕྱོགས་གསར་བ་ཞིག་རེད། འདིའི་སྐོར་ལ་ངས་དེ་རིང་ཁོ་ལ་མཐོ་དམན་
མི་རྩོད། ཁྱད་པར་དུ་སྟོན་དགོས་པ་ཞིག་ནི། ཕྱུགས་རྫི་བསོད་ནམས་ཀྱི་སྔོན་གྱི་
རྩྭ་ས་སྒུལ་མི་ཆོག་པར་མ་ཟད། ད་ནས་བཟུང་སུས་ཀྱང་ཁོ་ལ་རྩྭ་ས་བཀག་མི་
ཆོག” ཅེས་བཤད་རྗེས། ཧར་སེ་ལངས་ནས་སྒོར་སོང་བས་ཚོགས་འདུ་མི་གྲོལ་
རང་གྲོལ་དུ་སོང་།
རྩྭ་ཐང་དུ་སྐུད་མེད་གློག་འཕྲིན་ལྟ་བུའི་སྔོན་ཐོན་གྱི་རྒྱུ་ཆ་མེད་རུང་། གནས་
ཚུལ་དེ་གང་ནས་སོང་བ་མ་ཤེས་པར། བསྟན་དར་གྱི་གྲོགས་པོ་སྐལ་བཟང་རྒྱལ་
གྱི་རྣ་ལམ་དུ་འབྱོར། སྐལ་བཟང་རྒྱལ་སེམས་མ་བདེ་བས་མྱུར་དུ་བསྟན་དར་
ཚང་ལ་སོང་བར། ཁོས་ཕྱུགས་དེད་ནས་རི་མགོར་འགྲོ་བ་དང་ཁྲིགས་སེ་ཕྲད།
སྐལ་བཟང་རྒྱལ་ཁོང་ཁྲོ་ལངས་པའི་རྣམ་འགྱུར་གྱིས། “ཁྱོད་ནི་ངོ་མ་གཏམ་
དཔེ་ལ་གོས་ཆེན་བསྐོན་ཏེ་ཁྲི་ཐོག་ལ་ཕུད་ན། སློག་ཧྲུལ་གྱོན་ནས་གྲལ་རྔ་ན་
མྱུལ” ཞེས་པའི་གླེན་རྒན་དེ་མ་རེད་དམ། ཁ་སང་མི་དེ་འདྲ་མང་བོ་ཞིག་གི་
* 352 རྒྱུ



འབྲིང་སྡུག་ཐང་།
ནང་རང་ཉིད་སྡོན་དུ་བུད་དེ་དུས་སྐབས་དང་མི་རན་པའི་སྐད་ཆ་དེ་འདྲ་བཤད་
དགོས་དོན་ག་རེ་ཡོད། དེང་སྐབས་གཡོན་གྱི་ནོར་འཁྲུལ་ཅི་འདྲ་ཆེ་རུང་ངོས་
ཟིན་གྱི་གནད་དོན་ཙམ་ཡིན་པ་དང་། གཡས་ཀྱི་ནོར་འཁྲུལ་ཅི་འདྲ་ཆུང་རུང་རྩ་
དོན་གྱི་གནད་དོན་ཡིན་པའི་དོན་དངོས་དེ་ཁྱོད་ཀྱིས་མ་ཤེས་སམ། ཁྱོད་ཀྱིས་ཁ་
སང་བཤད་པའི་སྐད་ཆ་དེ། ཕྱུགས་ལས་ཀྱིས་ཏ་ཀྲེར་སློབ་པར་རྒྱབ་འགལ་བྱས་
པའི་གཡས་ཕྱོགས་ཀྱི་ནོར་འཁྲུལ་ཡིན་པས། བསམ་བཞིན་དུ་རང་གིས་རང་ལ་
སྐྱོན་མེད་པར་སྐྱོན་བཟོས་པ་མ་རེད་དམ།” བསྟན་དར་དགོད་བཞིན “ཨ་ཁུ་
སྐལ་བཟང་རྒྱལ། ང་ལ་ཐུན་མོང་གི་བཞོན་རྟ་དང་ལས་སྐར་གྱི་ཁ་གསབ་བྱིན་
ཡོད་པ་དེ། མང་ཚོགས་ཀྱི་དོན་དུ་བྱ་བ་བསྒྲུབ་དགོས་པའི་ཆེད་དུ་ཡིན་པས། རྟ་
ཕོ་ཆས་ཀྱིས་གསོས་པ་རྒྱུགས་ལ་གཟས་ ཞེས་པའི་གཏམ་དཔེ་དེ་ཁྱོད་ཀྱིས་མ་
ཐོས་སམ་” ཞེས་བཤད་པར། “ཅི་ཞིག་ལ་མང་ཚོགས་ཀྱི་དོན། ལས་བྱེད་པ་ལ་
ལས་ཐུན་མོང་གི་རྟ་གང་བཟང་བདམས་ནས་བཞོན་ཏེ་གང་འདོད་དུ་རང་དོན་
ལ་རྒྱུག་པ་དང་། གོང་ལ་ཐོན་སྐྱེད་འགན་འཁུར་གྲུབ་པའི་ཁ་གྲངས་སྟོང་བ་ཏག་
ཏག་སྤྲད་ན། ལོ་མཇུག་ཏུ་ངལ་རྩོལ་པ་ཨང་དང་པོའི་ལས་སྐར་སྟེར་བར་མ་ཟད།
སྔོན་ཐོན་གྱི་མིང་ཡང་ལེན་ཐུབ་པ་རེད། དེར་བརྟེན། ་སྔོན་ལ་ལྟ་ས་དང་རྗེས་
ན་ཉན་ས་ ཡོད་པས། ཁྱོད་ཚད་དང་རན་པའི་ལས་བྱེད་པ་ཞིག་བྱས་ནས་འདུག་
མི་ཐུབ་རྒྱུ་ཅི་ཡོད” ཅེས་བཤད་པར། བསྟན་དར་གྱིས་སྨིན་མ་སྟུག་པོར་བསྡུས་ཏེ་
སྡོད་པ་ལས་ཅི་ཡང་མ་སྨྲས། །
ཚོགས་འདུའི་སྟེང་གི་གནས་ཚུལ་དེ་བྱུང་རྗེས། མ་གཞི་སྙན་གྲགས་ཀྱིས་
བསྟན་དར་གྱི་གོ་གནས་འབེབས་པར་འདོད་ན་ཡང་། ཁོ་ལ་མང་ཚོགས་ཀྱི་ནང་དུ་
ལྟ་ཚུལ་བཟང་བ་དང་། ཁྱད་པར་དུ་ཧྲུའུ་ཅི་བཤད་སྒྲུབ་མེད་སྐབས་ཁོ་རང་གིས་
@ 251 རྒྱུ



ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
གཅིག་གཅོད་བྱས་ནའང་མི་ཆོག་པས། བསྟན་དར་གྱི་སྐོར་ཅི་ཡང་མི་སྨྲ་བར་
རང་ཤུགས་སུ་བཞག་སྟེ། “ད་ནས་བཟུང་ཕྱུགས་རྫི་བསོད་ནམས་ཀྱིས་ཞོར་དུ་
རི་ནག་མ་རུ་ཆེན་གྱི་འགན་འཁུར་དགོས” ཞེས་པའི་ཁྱབ་བསྒྲགས་བྱས། བསོད་
ནམས་ལ་སྔོན་ནས་དཔེ་ལེགས་ཅན་གྱི་མིང་ཡོད་པའི་ཐོག ་སྒེར་ལ་དབང་
བའི་ལམ་ལུགས་ཀྱི་རྔ་མ་གཅོད་དགོས་ ཞེས་པའི་དགོངས་དོན་ལྟར། སྒེར་ཐོག་
འཕེལ་བར་ཚོད་འཛིན་བྱས་པ་དང་། སྔོན་ཆད་ཞིང་ལས་ཀྱི་ཁྱིམ་ཚང་འགའ་
འབབ་སའི་རྩྭ་ས་ཆུང་བ་དེ་ལ་ཡང་རྩྭ་མཛོད་ར་བ་བསྐོར་བས། ཁོའི་སྙན་གྲགས་
ལྷག་པར་རླུང་བསེར་བུ་ལྟར་ས་ཕྱོགས་ཀུན་ལ་ཁྱབ་པ་དང་། ས་གཞན་ནས་སྔོན་
ཐོན་གྱི་ཉམས་མྱོང་ལེན་པར་ཡོང་མཁན་ཇེ་མང་དུ་གྱུར། །
མང་ཚོགས་ཀྱི་ལས་ཀ་ཤིན་ཏུ་ལྕི་བའི་ཐོག འཚོ་བའི་ཁ་གསོ་བྱེད་སྤྱད་
སྒེར་ཟོག་ཀྱང་གཞུང་ལ་བསྡུས་པས། འབྲོག་པ་ཚོས་མར་ཆུར་སོགས་སྔོན་ནས་
བླངས་ཏེ་ཟོས་ཚར་བས་ལོ་མཇུག་བགོ་བྱའི་སྐབས་སུ་ཅི་ཡང་ཐོབ་རྒྱུ་མེད་པ་
རེད། རིམ་བཞིན་འབྲོག་པ་ཡིན་རུང་ཤ་མར་ཟ་རྒྱུ་མེད་པར། རུས་པ་རྙིང་བ་
བརྡུངས་ནས་སྣུམ་ཅུང་ཟད་ལེན་པ་དང་། ཡང་ན་རྩམ་སྐྱ་ཁོ་ན་ཟ་རྒྱུ་ལས་ཐབས་
གཞན་མེད། དེ་དུས་ཅི་འདྲ་དབུལ་བོར་གྱུར་ན་དེ་འདྲའི་གོང་ནས། སྔོན་ཐོན་
སྡེ་ཁག་” ཅེས་པའི་བསྟོད་བསྔགས་མང་བ་དང་། ཅི་འདྲ་བསྟོད་བསྔགས་བྱས་པ་
མང་ན་དེ་ཙམ་གྱིས་མང་ཚོགས་ཀྱི་ཁུར་བོ་ཇེ་ལྕིར་འགྲོ་བ་རེད།
ཉིན་ཞིག་གི་ཞོགས་པར། བསྟན་དར་གྱིས་ཧྲུའུ་ཅི་བཤད་སྒྲུབ་ལྔ་བདུན་
ལས་བྱེད་སློབ་གྲྭ་ནས་ཕྱིར་སླེབས་པ་ཐོས་ཏེ། དེ་དུས་སྡེབ་སྦྱོར་ཁང་ལས་
སྐབས་ཁོས་རྡོ་ཁུར་ནས་སྒལ་བར་སྐྱོན་ཐེབས་ཏེ་སྨན་ཁང་དུ་བསྐྱལ་རྗེས་
ཐེངས་གཅིག་ཀྱང་མཐོང་མ་མྱོང་བས། ཁོ་ལ་འཚམས་འདྲི་ཞིག་བྱེད་པའི་
ཧྥ 352 ༄༅



རྒྱུན་
འབྲིང་སྟག་ཐང་།
བསམ་བློ་འགོག་མེད་དུ་སྐྱེས་ཏེ་ཀུང་ཧྲེའི་ཕྱོགས་ལ་བརྒྱུགས་སོང་། ཀུང་ཧྲེར་
སླེབས་རྗེས་དེར་དགའ་སྤྲོས་ཁེངས་པའི་མི་མང་བོ་འདུས་ཤིང་། ཁ་གཡང་
སྒྲོག་པའི་སྒྲ་དང་རྔ་སྦུབ་ཀྱི་སྒྲས་གནམ་ས་གཡོ་བར་འདུག་པ་དང་། ཕྱོགས་
ཀུན་ཏུ “སྙིང་ཐག་པ་ནས་ཏང་ཀྲུང་དབྱང་གིས་མི་བཞི་ཚོགས་ཁག་ཐལ་
བའི་རྡུལ་དུ་བརླགས་པར་གོང་བཀུར་ཞུ་བ” ཞེས་པའི་སྦྱོར་ཡིག་སྦྱར་ཡོད་
པ་མཐོང་ཐུབ། ཀུང་ཧྲེའི་ལྷས་རར་སླེབས་པ་ན་ཧུའུ་ཅི་བཤད་སྒྲུབ་ཀྱི་ངོ་ལ་
དགའ་སྤྲོའི་འཛུམ་ཤར་ཞིང་། སྐད་གསང་མཐོན་པོས་གཏམ་བཤད་བཞིན་
ཡོད་པ་ཐོས། “བློ་མཐུན་ཚོ། ཏང་ཀྲུང་དབྱང་གིས་མི་བཞིའི་ཏང་རྒོལ་ཚོགས་
ཁག་ཐལ་བའི་རྡུལ་དུ་བརླགས་ཏེ། ང་ཚོའི་ཏང་བསྐྱབས་པ་དང་། ང་ཚོའི་
གསར་བརྗེ་བསྐྱབས་ཏེ། ང་ཚོའི་རྒྱལ་ཁབ་འདི་འཕེལ་རྒྱས་བྱུང་བའི་ལོ་རྒྱུས་
ཀྱི་དུས་སྐབས་གསར་བར་ཞུགས་པ་རེད། ང་ཚོ་འབྲོག་ཕྱོགས་ལའང་ཁོ་
ཚོས་ལག་ནག་བསྲིངས་ཏེ། ཕྱུགས་ལས་ཐོན་སྐྱེད་ལ་གྱོང་གུད་དཔག་དཀའ་
བ་ཐེབས་ཤིང་། རྒྱ་ཁྱབ་མང་ཚོགས་ཀྱི་སྤྱི་ཚོགས་རིང་ལུགས་ཀྱི་བརྩོན་སེམས་
ལ་གནོད་རྐྱེན་ཚབས་ཆེན་བཏང་། ད་ལྟ་ང་ཚོ་སྤྲོ་སེམས་འཁོལ་བའི་ངང་ནས་
གསར་བརྗེ་དང་འཛུགས་སྐྲུན་གྱི་བྱ་བར་ཞུགས་ཤིང་། མི་བཞིའི་ཏང་རྒོལ་
ཚོགས་ཁག་གི་ནག་ཉེས་ཐེར་འདོན་དང་དགག་རྒྱག་བྱས་ནས་དེ་ཚོའི་དུག་
རྒྱུན་རྩ་མེད་དུ་བཏང་ནས། སྤྱི་ཚོགས་རིང་ལུགས་འབྲོག་ཕྱོགས་གསར་བའི་
བདེ་སྐྱིད་ཀྱི་དཔལ་ལ་རོལ་བའི་མགོ་ཚུགས་སོང” ཞེས་བཤད་མ་ཐག ཚོགས་
ར་ཡོངས་སུ་འབྲུག་སྒྲ་ལྡིར་བ་ལྟ་བུའི་ཐལ་མོ་རྡེབ་སྒྲས་ཁྱབ་པ་དང་མཉམ་
དུ། བསྟན་དར་གྱིས་རང་གི་རྣ་བ་དང་མིག་ལ་རེ་ཞིག་ཡིད་མི་ཆེས་པར་གྱུར་
ཏེ། ཧད་དེ་ལངས་བསྡད་པའི་མོད་ལ། གློ་བུར་དུ་མི་ཞིག་གིས་ཁོའི་ལག་པར་
ཉྩ353 ཉྩ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
འཇུས་པས། ཧྲུའུ་ཅི་བཤད་སྒྲུབ་ཡིན་པ་ཤེས། བསྟན་དར་གྱིས་མིག་མཐར་
མཆི་མ་འཁོར་བཞིན་ཧུའུ་ཅི་ཞེས་འབོད་པ་ལས་ཅི་ཡང་སྨྲ་མ་ཐུབ། དེ་ནས་
ཧྲུའུ་ཅི་བཤད་སྒྲུབ་ཀྱིས་ཁོ་ཁང་བའི་ནང་ལ་ཁྲིད་དེ། གནས་ཚུལ་གྱི་ལབ་གླེང་
མང་བོ་བྱས་ཤིང་། རྗེས་སུ་ངང་རྒྱུད་རིང་བོས་བཤད་རྒྱུར། “སྔོན་གྱི་དེ་ཚོ་ནི་
མི་བཞིའི་ཚོགས་ཁག་གིས་ང་ཚོ་འབྲོག་ཕྱོགས་སུ་སྤེལ་བའི་སྡུག་གི་འབྲས་
བུ་ཡིན་པས་གཞན་པ་སུ་ལའང་ཁག་དཀྲི་ས་མེད། སྙན་གྲགས་དང་བསོད་
ནམས་ལྟ་བུའི་མི་ཡང་སྔར་བཞིན་ང་ཚོའི་བློ་མཐུན་ཡིན་པས། ཁོ་ཚོར་མཐུན་
སྒྲིལ་བྱས་ནས་ནོར་འཁྲུལ་ཡོ་བསྲང་བྱེད་རོགས་བྱེད་དགོས།” དེ་ནས་བསྟན་
དར་དགའ་དགའ་སྤྲོ་སྤྲོའི་ངང་རྩྭ་ཐང་ཡོངས་ལ་བཀྲ་ཤིས་པའི་གནས་ཚུལ་དེ་
བསྒྲགས་པར་སོང་།
(1982ལོའི《སྦྲང་ཆར》དེབ་བཞི་པ་ལས་བདམས)
# 354 ཞུ



འབྲོང་སྟག་ཐང༌། ཨུ
ཆག་སྒོ།
ལྗང་བུ།
རྫོང་སྤྱི་བདེ་ཅུས་ཀྱི་འདྲི་གཅོད་གཞུང་ལས་ཁང་ཟུར་གྱི་ཅོག་ཙེའི་འགྲམ་
དུ། ལང་ཚོ་དར་ལ་བབ་ཅིང་། ལུས་ལ་གཞོན་ཤ་ཆགས་པའི་གསར་བུ་ཞིག་བསྡད་
ཡོད་དེ། ཕར་བལྟས་ཚོད་ཀྱིས་ལོ་ཉེར་ལྔའི་ཡས་མས་སུ་སླེབས་ཡོད་པ་ཤེས་ཐུབ་
ཅིང་། ཁོའི་ཐུར་དུ་ཅུང་རིང་བའི་བཞིན་རས་སུ། ཚུར་ཏོག་ཙམ་འབུར་ཡོད་པའི་
ཐོད་པ་དང་། གཟེངས་མཐོ་བའི་སྣ་གདོང་ནི་ཧ་ཅང་ཆ་འགྲིག་པོར་ཡོད་ལ། སྨིན་
མ་ནག་པོའི་འོག་གི་གཏིང་དུ་ལྟུང་བའི་མིག་ཟུང་ལས་འོད་མདངས་མཚར་བོ་
ཞིག་སྤྲོས་ཡོད་པ་དེས། ཁོས་དོན་མེད་ཀྱི་ཉེས་པ་ཞིག་ཁུར་ཡོད་པ་མཚོན་པ་
འདྲ། མདུན་གྱི་ཅོག་ཙེའི་སྟེང་དུ་ཐ་མག་བག་ཆ་ཞིག་དང་། འབྲི་དེབ་ཅིག སྣག་
ཚ་དམ་བེ་གང་ལས་གཞན་ས་རྡུལ་ཞིག་ཀྱང་མེད་པར་བཀྲག་རྩི་འོད་འཁྱུག་སེ་
འདུག ཁོས་མདུན་གྱི་འབྲི་དེབ་སྟེང་དུ “ངོས་ལེན་ཡི་གེ” དང ་ཉེས་འདོན་
ཡི་གེ” ཞེས་སོགས་འབྲི་བཞིན་ཡོད་ཀྱང་། ཐིག་ཤར་གཉིས་གསུམ་རེ་བྲིས་རྗེས་
བསུབས་ཤིང་། ཡང་ཐིག་ཤར་འགའ་རེ་བྲིས་རྗེས་ཤོག་བུ་གཤགས་ཏེ་སྙིགས་
སྒྲོམ་ལ་འཕངས། དེ་ལྟར་དུས་ཚོད་སྐར་མ་གཅིག་ཙམ་ལ་ཤོག་བུ་ལྔ་དྲུག་ཅིག་
བརླགས། ཁོའི་ལག་པར་ཚ་རེག་སེ་སོང་བ་དང་མཛུབ་བར་གྱི་དུ་སྣེ་དེ་མེས་ཟིན་
ཚར་བ་ད་གཟོད་ཚོར། ཁོས་ཐ་མག་གི་སྣེ་འཕྲལ་དུ་སར་གཡུགས་ཏེ། སླར་ཡང་
༄༅ 356



ས་ནང་
རs
ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཐ་མག་རྐང་གཅིག་ལ་མེ་བསྒྲོན་ཅིང་ཁ་སྣ་དབྱེར་མེད་ཀྱིས་དུ་བ་ལྷོག་ལྷོག་ཏུ་
ཕྱིར་བཏང་བ་དང་། རྒྱབ་གཞུང་རྐུབ་སྟེགས་ལ་ག་ལེར་བསྙེས་ཤིང་། འདས་དོན་
ཕྱིར་དྲན་གྱི་མཚོ་མོར་ལྷུང་...
“དོན་གྲུབ།”
རྒྱབ་ཕྱོགས་ནས་གྲག་འོངས་པའི་འབོད་སྒྲ་ཞིག་གིས། དོན་གྲུབ་མདུན་
ཕྱོགས་སུ་འགྲོ་བཞིན་པའི་གོམ་མཚམས་དབང་མེད་དུ་འཇོག་པར་བཅུག དོན་
གྲུབ་དེ་འཕྲལ་ཁ་ཕྱིར་འཁོར་ནས་རྒྱབ་ཕྱོགས་ཀྱི་ཁང་བ་གྲལ་ཤར་དེར་བལྟས་
ཚེ། རྫོང་ཨུའི་ཧྲུའུ་ཅི་གཞོན་པ་ཀྲང་ཧན་གྱིས་སྟོད་གོས་གཡང་ཤམ་བྱས་ཤིང་།
ལག་པས་འོད་ཀྲིག་ཀྲིག་བྱེད་པའི་དབུ་སྐྲར་རེག་བཞིན་དུ་རང་གི་ཁང་བ་ལས་
འཛུམ་དམུལ་དམུལ་ངང་ཚུར་འོངས་ཤིང་། སྐད་ཆ་མ་བཤད་སྔོན་ནས་དངུལ་
གྱིས་ཤན་པའི་སོ་ཕྲེང་ཕྱིར་མངོན་འདུག་པ་མཐོང་། །
. ཁོ་དོན་གྲུབ་ཀྱི་ལོགས་སུ་དལ་གྱིས་ཡོང་ནས་དགོད་མ་འཛུམ་གྱིས།
“དོན་གྲུབ། ཁྱོད་སོང་ནས་གྲ་སྒྲིག་ཅིག་བྱོས་དང་། དེ་རིང་གསེར་གཞུང་ལ་
གཅིག་རྒྱུག་དགོས” ཞེས་བཤད་ཚར་རྗེས། ལག་གདུབ་ཆུ་ཚོད་ལ་ཐེངས་ཤིག་
བལྟས་ནས་ཡང་ན་རེ། “ཉིན་གུང་ཆུ་ཚོད་བཅུ་གཉིས་དང་ཕྱེད་ཀའི་སྔོན་ལ་
རླངས་འཁོར་བསྐོར་ཏེ་འདིར་ངེད་ཚང་གི་སྒོ་ཁར་ཤོག་དང་། འུ་གཉིས་འགྲོ་
ཡ” ཞེས་ཟེར།
དེ་ནས་དོན་གྲུབ་ཀྱི་བསམ་པར། ནམ་རྒྱུན་ཡིན་ན། ངས་རང་གི་ཐུབ་
ཚོད་ནུས་ཚོད་ཀྱིས་གྲོགས་པོ་དང་ངོ་ཤེས་སུ་ཞིག་གི་རེ་བ་ཡང་མ་བསྐངས་པ་
མེད་ལ། ཁྱད་པར་དུ་རླངས་འཁོར་སྐོར་བའི་ཐད་ནས་མགོ་ཁྲིད་བློ་མཐུན་སུ་
ཞིག་གི “བཀའ” ཡང་བཟློག་མ་མྱོང་མོད། འོན་ཀྱང་། དེ་རིང་གཟའ་ཉི་མ་ཡིན་
༄༅ 366



འབྲིང་ལུག་ཐང་།
ལ་ང་རང་གྲོགས་པོ་ངག་དབང་བསྟན་པ་ཚང་གི་གཉེན་སྟོན་ལ་ཡང་འགྲོ་དགོས་
པས་ཁོ་ལ་གསལ་བཤད་ཅིག་བྱེད་དགོས་སྙམ་སྟེ། “དེ་རིང་དེ་རིང་ང་ངག་
དབང་བསྟན་པའི་གཉེན་སྟོན་ལ་འགྲོ་དགོས་པས། ཁྱེད་ཀྱིས་ཁ་ལོ་བ་གཞན་
པ…” ཀྲང་ཧྲུའུ་ཅིས་དོན་གྲུབ་ཀྱི་ཚིག་མཚམས་བཅད་ནས། “ཧེ། ངག་
དབང་བསྟན་པས་ང་ཡང་བོས་མོད།” ཁོའི་གདོང་མདོག་སྐད་ཅིག་ལ་གཟབ་
ནན་དུ་གྱུར་ཅིང་། དེར་མཐུད་ནས། “འོན་ཀྱང་བྱ་བ་གལ་ཆེའམ་སྟོན་མོར་
འགྲོ་བ་གལ་ཆེ།” ཁོའི་གདོང་མདོག་འགྱུར་བ་དེ་ནི་བཅོས་མ་ཡིན་པས། བཤད་
ཚར་རྗེས་སླར་ཡང་འཛུམ་དམུལ།
དོན་གྲུབ་ཡིད་འཐད་མ་བྱུང་སྔོན་ནས། ཀྲང་ཧྲུའུ་ཅིས “ད་སོང་། དུས་
ཚོད་བཅུ་གཉིས་ཀྱི་སྔོན་ལ་ཤོག” ཅེས་ཟེར་ཞིང་། རྒྱུགས་ཤིང་སྨུག་པའི་གདོང་
གི་གཉེར་མ་འགའ་བསྡུས་པ་དང་ཧེ་ཧེའི་སྐད་སྒྲ་ཕྱིར་བཏོན་པ་དེ་ནི་ཁོ་རང་
བགད་པའི་མཚོན་རྟགས་རེད།
སྤྲིན་ནག་པོ་ཕྱོགས་དང་ཕྱོགས་སུ་ཐོར་བའི་ཚེ། དགུང་ཨ་སྔོན་རིམ་གྱིས་
དྭངས་ཤིང་སྔོ་བའི་དཀྱིལ་དུ་དགུང་གསེར་མདོག་ཉི་མ་སེར་པོ་དེ་ཡང་། འདྲེན་
མ་དགོས་རང་ཉིད་ག་ལེར་རྒྱུ་ཞིང་། མདོག་མི་གཅིག་དམར་སེར་སྔོ་ལྗང་གི་
འཇའ་ཚོན་སྣ་ལྔ་དེས་ནི། བཟང་རྟེན་འབྲེལ་ལེགས་པའི་གུར་ཁང་ཕུབ་ཅིང་།
ཁྲ་ཆིལ་ལེར་བཞད་པའི་མེ་ཏོག་སྣ་ཚོགས་ཀྱིས་ནི་མཛེས་མུ་ཏིག་འདྲ་བའི་
ཟིལ་བའི་རྒྱན་ཆ་སྤྲས་ཡོད་དེ། དེ་ནི་སྤང་ལྗོངས་སུ་ཆར་བ་བབས་རྗེས་ཀྱི་རྣམ་
པ་རེད་ཨང་། དོན་གྲུབ་ཀྱི་སེམས་ལ་དེ་ནི་རྩྭ་ཐང་གི་ཆེས་མཛེས་པའི་རྣམ་པ་
དང་། ཆེས་སྐྱིད་པའི་དུས་སྐབས་ཡིན་ལ། སྔོན་ཆད་ཡིན་ན། ཁོས་རླངས་འཁོར་
སྐོར་མཚམས་ཀྱང་བཞག་ནས་དུས་ཚོད་འདིའི་སྦྲང་ཆང་ལ་རོལ་བ་ཡིན། ཡིན་
ཉྩ 357 ཉྩ།



བས༔
ཀྲུང་གོའི་བོད་ཀྱི་དེང་རབས་ཛོལ་རིག་གཅེས་བཏུས།
ན་ཡང་། དེ་རིང་ཁོ་ལ་ཆར་རྗེས་ཀྱི་གནམ་ངོ་དྭངས་པའི་མཛེས་ལྗོངས་ལ་བལྟ་
འདོད་མེད་པས། སེམས་བསམ་པ་གཡེང་བ་མེད་པར་རླངས་འཁོར་ལ་ཁ་ལོ་
བསྒྱུར།
ཅི་ཕུ་རླངས་འཁོར་གྱིས་རྩེ་ཆུའི་འགྲམ་གྱི་ཡངས་ཤིང་ཁོད་སྙོམས་པའི་
གཞུང་ལམ་བརྒྱུད་ནས། སྤང་ཨ་ལོང་མེ་ལོང་ཞིག་གི་དཀྱིལ་ཞེང་བཅད་དེ། གཞུ་
མཆོག་དཀར་གྱི་རྒྱུད་ལས་འཕོས་པའི་མདའ་མོ་བཞིན་དུ་དྲང་ཤད་ལེ་བརྒྱུགས་
ཤིང་། ཉི་འོད་ཕོག་པའི་རྐྱེན་གྱིས། རླངས་འཁོར་མདུན་ངོས་ཀྱི་ཤེལ་སྒོའི་སྟེང་
དུ་འོད་ཟེར་ཞིག་འཁྱུག་བཞིན་འདུག
གཞུང་ལམ་འགྲམ་གྱི་སྤང་ཁུག་ཅིག་ལ་ཁྱབ་པའི་ལུག་ཁྱུ་ཞིག་རླངས་
འཁོར་གྱི་དུང་བརྡ་བརྒྱབ་པར་འདྲོགས་ནས་རྩེད་ལྡིང་བྱེད་བཞིན་ཕྱོགས་
ཕྱོགས་སུ་ཞོགས་ཤིང་། དེའུ་འབུར་ཞིག་གི་རྩེ་རུ་བསྡད་ཡོད་པའི་རྫི་བོ་ཞིག་
གིས་ཀྱང་ལ་གཞས་ལེན་མཚམས་བཞག་ནས། པུས་བཙུགས་ནས་བསྡད་དེ་
ཕར་རླངས་འཁོར་གྱི་ཕྱོགས་སུ་ལག་བརྡ་ཞིག་བཏང་བས། གཞུང་རྒྱུད་དྲང་
བའི་དོན་གྲུབ་ཀྱིས་སྤྲོ་སྣང་དང་བཅས་ཏེ་རྫི་བོ་དེར་བརྡ་ལན་སྟེར་བའི་ཆེད་དུ་
ཡང་དུང་བརྡ་ཐེངས་ཤིག་བརྒྱབ་ལ། དུང་བརྡས་བརྡ་ལན་སྟེར་བ་ནི་དོན་གྲུབ་
ཀྱི་གོམས་སྲོལ་ཡིན།
སྐབས་དེར། དོན་གྲུབ་ཀྱིས་རང་གི་ལོགས་སུ་བསྡད་ཡོད་པའི་ཀྲང་ཧྲུའུ་
ཅིར་མིག་ཟུར་གྱིས་གཅིག་བལྟས་ཚེ། ཀྲང་ཧྲུའུ་ཅིས་འདུག་སྟེགས་ཕྱི་མར་
བསྡད་ཡོད་པའི་བུ་ཧྲན་ཧྲན་གྱི་ཕྱོགས་སུ་འཁོར་ནས། ཕར་ཕྱོགས་ལ་མཛུབ་
མོས་སྟོན་གྱིན་ཡོད་ལ། ཧྲན་ཧྲན་གྱིས་ཀྱང་ཨ་ཕས་བསྟན་པའི་ཕྱོགས་སུ་བལྟས་
ཡོད་པས། ཁོ་ཕ་བུ་གཉིས་ཀྱིས་དོན་གྲུབ་ཀྱི་ལྟ་རྟོག “དེ་གཏན་ནས་མ་ཚོར་ལ།
ཉྩ 353



འབྲོང་སྟག་ཐང་།
རླངས་འཁོར་ནང་གི་མི་གསུམ་པོ་ལ་ནི་རང་རང་གི་ལྟ་ཕྱོགས་གཉིས་གྲུབ་འདུག
རླངས་འཁོར་དེ་ལམ་འགྲམ་གྱི་ཁྱིམ་ཚང་ཞིག་གི་ཉེ་སར་བསྡད་ཅིང་།
དོན་གྲུབ་རླངས་འཁོར་ལས་མར་བབས་ཏེ་ཧ་ཅང་བརྩི་བཀུར་ལྡན་པའི་ངང་ནས།
སྒོ་ཁར་བལ་གསེད་བཞིན་ཡོད་པའི་གཞོན་ནུ་མ་ཞིག་ལ། “ཨ་རོག་བློ་མཐུན་
ལགས། གསེར་གཞུང་རུ་ཆེན་གྱི་རུ་ཆུང་གསུམ་པའི་རུ་གང་ལ་བབས་ཡོད། རུ་
གཙོ་མགོན་སྐྱབས་ཡུལ་ན་ཨེ་ཡོད” ཅེས་དྲིས་པར།
གཞོན་ནུ་མ་དེས་ཚི་ལེན་གྱི་ཐུ་བ་རུམ་ལ་འཇུག་བཞིན་ཡར་ལངས་
ནས་ཚུར་གོམ་པ་འགའ་འོངས་ཏེ། “རུ་ཆུང་གསུམ་པའི་རུ་ཕ་གི་ན་མཐོང་བ་
དེ་རེད། ཨ་ཁུ་མགོན་སྐྱབས་ཚང་ནི་སྦྲ་ནག་པོ་འགྲམ་དུ་རས་གུར་ཁྲ་ཁྲ་ཕུབས་
ཡོད་པ་ཞིག་ཞོལ་ན་རིག་པ་དེ་ཡིན། ནོར་ས་མེད། ཁོ་ཡུལ་ན་ཡོད་མེད་ང་
ལའང་གསལ་ཆ་མེད” ཅེས་ཟེར་ཞོར་དུ། གོང་མཛུབ་ཀྱིས་སྤང་གཞོངས་ཀྱི་ཕ་
མཐའ་སྟེ། གནམ་ས་གཉིས་འདྲེས་སམ་སྙམ་པའི་མཚམས་དེ་ན། སྦྲ་གུར་འགའི་
རིག་པ་དེ་བསྟན་པས། དོན་གྲུབ་ཀྱིས་མགོ་གུག་གུག་ངང “ཡ་ཡ” ཞེས་ཟེར་
བཞིན་རླངས་འཁོར་དུ་བསྡད།།
རུ་གཙོ་མགོན་སྐྱབས་ཚང་གི་སྦྲ་གུར་དང་ཉེ་བའི་སར་རླངས་འཁོར་ཆུང་
ཆུང་དེ་བསྡད་ཡོད་པས། རུ་སྐོར་ནང་གི་བྱིས་པ་ཚང་མ – བེའུ་འཚོ་མཁན་
བྱིས་པ་འགའ་ཆུ་འགྲམ་དུ་རྩེ་བཞིན་པ་དེ་ཡང་གར་འོང་མ་ཤེས་པར་འདིར་
སླེབས་འདུག — རླངས་འཁོར་གྱི་མཐའ་འཁོར་དུ་ཚོགས་ནས། འཚང་ག་ཤིག་
ཤིག་གིས་ལྟད་མོར་ལྟ་བཞིན་ཡོད་ལ། དགའ་མཚར་གཉིས་ལྡན་གྱིས་རླངས་
འཁོར་གྱི་ཕྱི་ངོས་སུ་རེག་བཞིན་པ་དང་། ཧྲན་ཧྲན(ད་སོ་མ་མགོན་སྐྱབས་ཚང་
ནས་ཇ་འཐུངས་རྗེས་རླངས་འཁོར་ལ་བསྡད )གྱིས་རླངས་འཁོར་གྱི་དུང་བརྡ་རེ་
» 359 རྒྱུ



༩ ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
བརྒྱབ་ཚེ། ཁོ་ཚོར་དགོད་ཁ་འཆོར་གྱིན་ཡོད་ལ་སྐྲག་སྣང་ཡང་སྐྱེ་བཞིན་ཡོད་དེ།
ཁོ་ཚོར་མཚོན་ན། རླངས་འཁོར་ཆུང་ཆུང་དེ་ནི་ཧ་ཅང་ཡ་མཚན་པའི་དངོས་པོ་
སྟེ། གསར་བ་ཟེར་ན་དར་བ་སྔ་ཞིང་། རྙིང་བ་ཟེར་ན་རེག་སྐབས་མ་བྱུང་བ་ཞིག་
ཡིན་ཏེ། ཁོ་ཚོའི་ཁྲོད་དུ་འདིའི་ནང་དུ་བསྡད་མྱོང་བ་ནི་གཅིག་ཀྱང་མེད་ལ་
ཕལ་ཆེར་ནི་དེ་རིང་གི་དུས་ལ་ད་གཟོད་རེག་ཐུབ་ཙམ་བྱུང་བ་ཡིན་ཞེས་བཤད་
པའི་སྤོབས་པ་ནི་སུ་ལའང་ཤིན་ཏུ་མཐོའོ། །
སྐབས་དེར། ཁོ་ཚོའི་གྲས་ཀྱི་བྱིས་པ་པྲ་ཚག་ཁ་ཤས་ཀྱིས་ཧྲན་ཧྲན་ལ་ཁུ་
ཚུར་བསྟན་ནས། རྡུང་རེས་བྱེད་ཟེར་བའི་བརྡ་སྟོན་གྱིན་ཡོད་ལ། དེ་ནི་ཧྲན་ཧྲན་
རླངས་འཁོར་ནང་དུ་བསྡད་པར་ཕྲག་དོག་སྐྱེས་པ་དང་འདྲ།
སྦྲ་ནང་གི་ཀྲང་ཧྲུའུ་ཅི་དང་མགོན་སྐྱབས་གཉིས་ཀྱི་དགོད་སྒྲ་དེས། བྱིས་
པ་དེ་ཚོར་དབང་མེད་དུ་ཕྱིར་ལྟ་ཞིག་བྱེད་དུ་བཅུག་ཅིང་། ཁོ་ཚོས་དོན་གྲུབ་སྒོ་
ཕྱིར་འོངས་པ་མཐོང་ནས། རེ་རེ་བཞིན་གོམ་པ་འགའི་བར་དུ་བྲོས།
དོན་གྲུབ་ཀྱིས་ལག་པ་དཔྱི་མགོར་བརྟེན་ཅིང་མགོ་བོ་བཏེགས་ཏེ། ཕ་
གིའི་ཞོལ་ཆུའི་འགྲམ་དུ་ཕན་ཚུན་ལ་ཀུ་རེ་རྩེ་བ་དང་། ཧབ་ཆ་བྱེད་བཞིན་
ཕྱིང་བ་གནོན་བཞིན་པའི་གཞོན་ནུ་ཕོ་མོ་འགའི་ཕྱོགས་སུ་ཡུད་ཙམ་ལ་བལྟས་
རྗེས། བློ་སེམས་ཤིག་གཡེང་བའི་ཕྱིར་ཆུ་འགྲམ་དེར་འགྲོ་འདོད་ན་ཡང་། གོམ་པ་
གཉིས་གསུམ་ཙམ་སྤོས་མ་ཐག་ཏུ། ཁྱིམ་ཚང་གཉིས་ཀྱི་ཁ་རུའི་བར་དུ་ཉལ་ཡོད་
པའི་ཁྱི་རྒན་རྒྱ་བོ་དེས། མདངས་སྔོ་སེར་གྱི་མིག་འབྲས་གཉིས་ཐད་ཀར་ཁོ་ལ་
གཏད་ཡོད་ཅིང་། ཁོ་ད་དུང་སྔོན་དུ་གོམ་པ་ཕྱེད་ཙམ་སྤོས་ན་ཁྱི་དེ་དམར་ཡག་
སྟག་མོ་བཞིན་དུ་མཆོང་ཡོང་རྒྱུ་ཡིན་པ་འདྲ་བ་དེ་མཐོང་ནས་རིམ་གྱིས་ཕྱིར་
ནུར་ནས་རླངས་འཁོར་གྱི་འགྲམ་དུ་སོང་བ་དང་། སྦྲ་ནང་ནས་ཡང་རྣ་བ་གཟེར་
% 38C



འབྲིང་ནུག་ཐང་། རྒྱུན
བའི་དགོད་སྒྲ་ཐེངས་ཤིག་གྲགས་པ་དེས་ཁོ་ལ་ལྷག་ཏུ་སུན་སྣང་སྐྱེ་རུ་བཅུག་
ཅང་མ་འགོར་བར། གསར་བུ་ཞིག་གིས། གཟུགས་ཆེ་ཞིང་ཤེད་རྒྱས་པའི་
ཤ་བཟན་དཔེ་མེད་ཅིག་ཐག་པས་བཀྱིགས་ནས་རིལ་རིལ་ཞིག་བྱས་ཏེ། རོགས་
པ་གཞན་གཉིས་ཀྱིས་རོགས་བྱས་ནས་རླངས་འཁོར་གྱི་འདུག་སྟེགས་རྗེས་མར་
བཞག་པའི་དུས་དེར། མཐའ་འཁོར་གྱི་བྱིས་པ་ཚོའི་ཁྲོད་ནས། ད་ཅི་ཧྲན་ཧྲན་ལ་
འགྲན་འཚོལ་མཁན་ཞིག་གིས “ང་ཤ་བཟན་ཀན་ཡིན་ན། རླངས་འཁོར་འདིའི་
ནང་ལ་འདུག་ཐུབ་པ་ལ་ཨང” ཞེས་སྐད་ཆེན་པོས་བརྗོད་པ་དང་དེར་ཡོད་པའི་
མི་ཚང་མས་མགྲིན་གཅིག་ཏུ་གད་མོ་ཤོར་ཞིང་། གསར་བུ་དེ་ཚོའི་ཁྲོད་ཀྱི་དཔུང་
རྩ་རྒྱས་ཤིང་གདོང་ཤ་རྒྱགས་ལ། མགོ་སྐྲ་འཁྱིལ་བ། སྣ་གདོང་ཤིན་ཏུ་ཉག་ལ་ཁ་ཤ་
ཕྱིར་ལོག་ཅིང་མཐུག་པའི་གསར་བུ་ཕྲུག་ལྭ་གྱོན་པ་ཞིག་གིས་བྱིས་པ་དེར་མིག་
ལོག་ཅིག་བལྟས་རྗེས་སྐེད་པ་སྒུར་ནས་སྦྲ་ནང་དུ་འཛུལ་ཅིང་། ཁོའི་གཟུགས་
བྱད་དང་གདོང་དབྱིབས་ཚང་མ་ནི་མགོན་སྐྱབས་དང་ཨ་ན་མ་ན་ཡིན་པས།
མཐོང་མ་ཐག་ཏུ་མགོན་སྐྱབས་ཀྱི་བུ་ཡིན་པ་ཤེས་ཐུབ་ལ། གོ་ཚོད་ལ་ཁོའི་མིང་
ལ་གསར་བརྗེ་སྐྱབས་ཟེར་བ་ཡིན། ཁོས་རྒྱབ་ཀྱི་ཕྲུག་ལཱའི་ཐུ་ཐོག་ཏུ་འབྱར་བའི་
ལྕི་བ་དེ་མཐེ་བོང་གཡས་པའི་སེན་མོས་འདྲད་ཞོར་དུ་བང་ཤིང་གི་རྩར་འོངས་
ཤིང་། འོ་ཇ་འཐུང་བཞིན་པའི་ཀྲང་ཧྲུའུ་ཅིར་གཅིག་བལྟས་ནས་འཛུམ་མདངས་
ཤིག་བསྟན་རྗེས། མགོན་སྐྱབས་ལ། “ཨ་ཕ། ཤ་བཟན་གཡག་སྐུམས་འདྲ་འདྲ་
ཞིག་རླངས་འཁོར་ནང་ལ་བཅུག་ཡོད། ཨ་མེས་ཚེ་དཔལ་གྱི་ལུག་ཁྱུ་ནས་བཟུང་
བ་ཡིན” ཞེས་བཤད་ཚར་རྗེས་བང་ཤིང་གི་ཁར་ཁེན་ཏེ་ཕ་རྒན་གྱི་བཀའ་ལ་
བསྒུགས་འདུག་
དེ་ནས་མགོན་སྐྱབས་ཀྱིས་འཛུམ་དམུལ་དམུལ་གྱིས་ཀྲང་ཧྲུའི་ཅིར་
རྩྭ 36༣ ཉྩ་



ཀྲུང་གོའི་བོད་ཀྱི་དེང་རབས་འཚོལ་རིག་གཅེས་བཏུས།
བཤད་རྒྱུར། “དེས་ན་ལུག་དེ་བཟང་ངེས་ཡིན། ཚེ་དཔལ་ཁྱེད་ཀྱིས་ཀྱང་
ལོས་ཤེས། ང་ཚོ་རུ་ཁག་གི་ངལ་རྩོལ་དཔེ་ལེགས་ཅན་རྒན་པོ་དེ་རེད” ཅེས་
མཚམས་སྦྱོར་བྱས་པར། ཀྲང་ཧྲུའུ་ཅིས་འཕྲལ་དུ་མགོ་གུག་གུག་འགའ་བྱས་
ཏེ། “འོ། དེ་ལོས་ཤེས། ལོས་ཤེས” ཞེས་ལན་བཏབ་མོད། དོན་དངོས་ལ་ཁོའི་
མིག་སྔུན་དུ་རྒན་པོ་མང་བོ་ཞིག་ཤར་བས། གང་ཡིན་མི་ཤེས་པར་མ་ཟད། དེར་
བསམ་བློའང་གཏོང་གི་མེད།
ཀྲང་ཧྲུའུ་ཅིས་ལོབས་ཕྱོགས་ཀྱིས་ལག་གདུབ་ཆུ་ཚོད་ལ་ཐེངས་ཤིག་
བལྟས་རྗེས་རང་གི་མགོ་ལ་ལག་པས་བྱུག་བྱུག་ཅིག་བྱས་ནས་ན་རེ། “ད་ང་
ཚོ་འགྲོ། ས་རུབ་པར་ཡང་དུས་ཚོད་མང་བོ་མེད། མྱུར་དུ་མ་སླེབས་ན་ལུག་དེ་
བཤའ་ཁོམ་ཡོད་རྒྱུ་མ་རེད” ཅེས་བཤད་ཞོར་དུ། མདུན་གྱི་ལུག་ཤ་སྡེར་མ་དེ་གོ་
ར་དང་ཅུང་ཐག་རིང་སར་བསྣུར་ཅིང་དཀར་ཡོལ་ནང་གི་ཇ་རོ་དེ་ཡང་གོ་དོང་
ལ་འཕོས་རྗེས། ཕྱིང་དཀར་སྟན་ལས་ག་ལེར་ལངས་ཤིང་ལག་པས་ལྭ་བ་ཐེངས་
འགར་སྤྲུགས། །
མགོན་སྐྱབས་ཀྱིས་རྒྱ་མ་ལྔ་དྲུག་ཙམ་ཡོད་པའི་མར་གྲོད་ཐུམ་ཞིག་བླངས་
ཏེ། ད་ཅི་ཀྲང་ཧྲུའུ་ཅིས་ཀ་ར་དང་སིལ་ཏོག་བཅུག་ནས་ཁྱེར་འོངས་པའི་ཀོ་ཁུག་
ནག་པོ་དེའི་ནང་དུ་བཅུག་རྗེས། ཁྲང་ཧྲུའུ་ཅིར་སྟེར་བཞིན་དུ་ན་རེ། “མར་འདི་
ཙམ་པོ་ཁྱེད་ཀྱིས་ཁྱེར་ལ་སོང་ལགས” ཞེས་བཤད་ཅིང་། ཀོ་ཁུག་ཕར་ཕྱིན་རྗེས་
ཡང་བཤད་རྒྱུར། “ཁྱེད་ཀྱིས་བཤད་པ་དག་མྱུར་དུ་བསྒྲུབ་ངེས་ཡིན། པགས་པ་
ནི་སྟོན་མཇུག་བར་དུ་སྒུགས་དང་། དེ་དུས་ཁྱེད་ཀྱི་བློར་གང་འབབ་ཅིག་ཁྱེར་
ཡོང་ངེས་ཡིན” ཟེར།
ཀྲོང་ཧྲུའུ་ཅི་རླངས་འཁོར་དུ་འཛུལ་བཞིན་དུ་ཤ་བཟན་དེར་ཐེངས་ཤིག་
ཉྩ 362



འབྲོང་ཐུག་ཐང་། རྒྱུན་
བལྟས་རྗེས། ཡིད་ཚིམས་པའི་རྐྱེན་གྱིས་བདེ་མྱུར་ངང་འདུག་སྟེགས་ལ་བསྡད་
ཅིང་། བྲང་ཁུག་ལས་ཐ་མག་རྐང་གཉིས་བླངས་ཏེ་མགོན་སྐྱབས་ལ་རྐང་གཅིག་
སྟེར་བཞིན་ཁ་ཚུར་འཁོར་ཏེ། “ལུག་འདིའི་རིན་གོང་ནི།” ཁོའི་ཚིག་རྔ་མ་
བསྡུས་གོང་། མགོན་སྐྱབས་ཀྱིས་ཐ་མག་ཚུར་བླངས་ནས་མྱུར་དུ་བཤད་རྒྱུར།
“ཨ་ཧེ། ཁྱེད་ཧུའུ་ཅི་ཞིག་ལ་ལུག་གཅིག་གི་རིན་གོང་ཡང་གཏམ་ནས་བཙོང་
དགོས་པ་ཨེ་རེད། ང་ཚོ་རུ་ཁག་གིས་ཁྱེད་ལ་ལུག་གཅིག་ཀྱང་འབུལ་མི་ཐུབ་ན་
ངོ་མ…” རླངས་འཁོར་འཁོར་སྒྲ་གྲགས་པར་བརྩམས་པས། དོན་གྲུབ་ཀྱིས་
མགོན་སྐྱབས་ཀྱི་ཚིག་རྗེས་མ་གོ་མ་བྱུང་ངོ་། །ཀྲང་ཧྲུའུ་ཅིས་དུ་བ་རྐང་གཞན་
གཅིག་པོར་མེ་བསྒྲོན་རྗེས་དོན་གྲུབ་ལ་བྱིན་ཡང་། ལས་བྱ་བ་ཁབ་ཀྱི་རྩེ་མོ་ཙམ་
ལའང་སེམས་གཟབ་གཟབ་ནམ་ཡང་ལྷོད་པ་མེད་པའི་དོན་གྲུབ་ལ། རླངས་
འཁོར་སྐོར་དུས་ཐ་མག་འཐེན་པའི་གཤིས་ལོབས་མེད་སྟབས། ཁོས་ལག་པ་
འཕྲེད་དུ་གཡུག་ནས་དུ་བ་མི་ལེན་པའི་བརྡ་བསྟན།
རླངས་འཁོར་བསྐོར་བར་བརྩམས་པ་ནས་བཟུང་། དོན་གྲུབ་ཀྱི་བསམ་
པར། ད་ནངས་ཀྲང་ཧྲུའུ་ཅིས་བྱ་བ་གལ་ཆེན་ཞིག་ཡོད་ཟེར་བ་མ་ཡིན་ནམ།
དུས་ཚོད་འགའི་རིང་ལ་ཇ་ཟས་ལ་རོལ་བ་དང་། ཤ་བཟན་ཞིག་རླངས་འཁོར་གྱི་
རྐུབ་སྟེགས་ལ་སྡོད་པར་བཅུག་པ་དེ་ནི་བྱ་བ་གལ་ཆེན་ཟེར་བ་ཡིན་ནམ། ང་ཁོ་
དང་མ་བྲལ་བས་ཁོས་བྱ་བ་གལ་ཆེན་གང་ཞིག་བསྒྲུབས་སམ་སྙམ་ཞིང་། ཡང་།
འོ། ད་ཅི་ང་སྒོ་ཕྱིར་སོང་དུས་ཁོས་བྱ་བ་གལ་ཆེན་དེ་མགོན་སྐྱབས་ལ་བཤད་པ་
དང་། ཡང་ན་ཁོ་གཉིས་ཀས་གྲོས་མོལ་བྱས་པ་ཨེ་ཡིན། དེ་ཡང་ཡིན་སྲིད་རྒྱུ་མ་
རེད། ང་ཁོ་ཚོ་དང་ཨེན་ཙམ་ལ་མ་གཏོགས་བྲལ་མེད་ལ། དེ་དུས་སྦྲ་ནང་དུ་གྲག་
བཞིན་པ་ནི་ཧབ་ཆ་འབའ་ཞིག་ལས། བྱ་བ་གལ་ཆེན་ཞིག་གླེང་བའི་རྟགས་ཤིག་
༥
365 རྒྱུ



ཀྲུང་གོའི་བོད་ཀྱི་དེང་རབས་ཚོ་པ་ཏིག་གཅེས་བཏུས།
ནི་གང་ན་ཡོད། གལ་ཏེ་ལུག་འདི་ཁོ་ནའི་དོན་དུ་ཡོང་བ་ཡིན་ན…....
རླངས་འཁོར་ཁ་ལོ་པའི་ཚོགས་འདུའི་སྟེང་དུ། ཁོས “རླངས་འཁོར་དོ་
དམ་དང་རླངས་སྣུམ་གྲོན་ཆུང་གི་ཐད་ནས། དོན་མེད་དུ་རྒྱུགས་པ་དང་སྒེར་
དོན་དུ་རྒྱུགས་པ་སོགས་བྱ་སྤྱོད་མི་ལེགས་པའི་རིགས། སྔོན་འགོག་བྱེད་པ་དང་
རྩ་བ་ནས་སེལ་བའི་ལས་འགན་དེ་ཁ་ལོ་པ་བློ་མཐུན་ཚོའི་ཕྲག་ལ་བབས་ཡོད་
ལ། ང་ཚོས་ཀྱང་ཅི་ནུས་ཀྱིས་རྒྱབ་སྐྱོར་བྱེད་ངེས་ཡིན་ཞེས་བཤད་པ་མ་ཡིན་
ནམ་སོགས་སྙམ་ཞིང་། ཁ་བཤད་དོན་ལ་མིག་གནས་པའི་འདྲི་ཚིག་ཧ་ཅང་མང་
བོ་ཞིག་དོན་གྲུབ་ཀྱི་ཡིད་ན་འཁོར་སྐྱོད་བྱེད་བཞིན་ཡོད་པས། ཁོས་མནོ་བསམ་
གཏོང་བའི་སྐབས་སུ། རླངས་འཁོར་བྱ་རྒོད་ཐང་ལ་ཇི་ལྟར་སླེབས་པའང་མ་ཤེས།
དུས་དེར། རྒན་ཉིན་བྱེད་དབང་པོའི་དཀྱིལ་འཁོར་དེ་ནུབ་རིའི་ཕག་ལ་
ཤོར་བར་ཉེ་ཞིང་། ལུས་གྱེན་དུ་འགྲེང་བའི་དངོས་པོ་ཐམས་ཅད་ཀྱིས་ནི་ནག་
ཤར་སེ་གྲིབ་རིང་འཐེན་ཡོད། ཐང་དེ་ནས་རྫོང་མཁར་བར་དུ་མ་མཐའ་ཡང་ལེ་
དབར་བཞི་བཅུ་ཙམ་ཡོད་པས། ས་རུབ་རྗེས་མ་གཏོགས་སླེབས་སྲིད་ཀྱི་མ་རེད།
ཀྲང་ཧྲུའུ་ཅིས་དོན་གྲུབ་ལ་རླངས་འཁོར་སྐོར་བའི་ལག་རྩལ་མཐོ་བར་
རློམ་ཞིང་། སེམས་ལའང་བྲེལ་བ་ཆེན་པོ་སྐྱེས་ནས། “མགྱོགས་ཚད་མཐོན་པོས་
སྐོར་དང་། དེ་མིན་ན་ང་ཚོ་སྔ་མོར་སླེབས་ཐུབ་རྒྱུ་མ་རེད” ཟེར་བར། དོན་གྲུབ་
ཀྱིས་སྣུམ་སྒོ་ཆེ་ཆེར་ཕྱེས་ནས་མགྱོགས་ཚད་ཅུང་མཐོ་རུ་བཏང་ཞིང་། “དོན་
དག་ཨེ་འབྱུང་ངམ” ཞེས་དོགས་པས་སྔར་གྱི་མགྱོགས་ཚད་རྒྱུན་འཁྱོངས་
བྱས། འོན་ཀྱང་ཀྲང་ཧྲུའུ་ཅིར་བྲེལ་བ་སྔར་ལས་ལངས་པ་དང་འདྲ་བར། ལུས་
པོ་འགུལ་ཙམ་བྱས་ནས། “ད་རུང་ཇེ་མགྱོགས་སུ་ཐོངས། དོན་དག་འབྱུང་མི་
སྲིད” ཅེས་ཡང་བསྐྱར་བཤད་ཀྱང་། དོན་གྲུབ་ཀྱིས་སྔར་བཞིན་བསྐོར། “སྐྲག་
354



འབྲོང་དྲུག་ཐང་། ཕྱི་
དགོས་དོན་ཅི་ཡོད། དོན་དག་མི་འབྱུང་བ་ངས་ཐག་གཅོད་ཐུབ” ཅེས་ཀྲང་ཧྲུའུ་
ཅིས་བཀའ་ཐེངས་གསུམ་པ་ཕབ་པས། དོན་གྲུབ་ཀྱིས་མགྱོགས་ཚད་ཇེ་མཐོར་
མི་གཏོང་ཀ་མེད་བྱུང་ལ། དེ་ལྟར་ཡངས་ཤིང་བདེ་བའི་གཞུང་ལམ་སྟེང་དུ་ལེ་
དབར་ལྔ་ཙམ་ལ་བསྐྱོད།
འོན་ཀྱང་།བསམ་ཡུལ་ལས་འདེས་པའི་དོན་རྐྱེན་འདི་ལྟ་བུ་ཞིག་བྱུང་།
གཞུང་ལམ་སྟེང་གི་གཡས་འགྲམ་དུ་བྱིས་པ་འགའ་རྩེ་བཞིན་པ་དེ་རྒྱུང་
རིང་ནས་མཐོང་ཐུབ་པས། དོན་གྲུབ་ཀྱིས་ཀྲང་ཧྲུའུ་ཅིར་རླངས་འཁོར་ཇེ་དལ་དུ་
གཏོང་དགོས་པར་བཤད་འདོད་ན་ཡང་། ཚིག་མིད་པར་འོངས་ཀྱང་མཆིལ་མས་
མནན་ནས་བཤད་མ་ཕོད་ཀྱང་། རྒྱུགས་ཚད་ཇེ་དལ་དུ་བཏང་མོད། འོན་ཀྱང་
ཀྲང་ཧྲུའུ་ཅིས་བཀའ་བཀྱོན་གནང་འོང་བར་སྐྲག་ནས་རྒྱུན་ལྡན་གྱི་ཚད་ལས་ད་
དུང་མགྱོགས་པར་བྱས་ཡོད། །
རླངས་འཁོར་བྱིས་པ་ཚོ་དང་བར་ཐག་འདོམ་པ་བདུན་བརྒྱད་ཙམ་
ཡོད་པའི་སར་སླེབས་སྐབས། བྱིས་པ་ཚོའི་ཁྲོད་ཀྱི་བྱིས་པ་ཞིག་གློ་བུར་དུ་ལམ་
དཀྱིལ་ལ་བྲོས་པས། དོན་གྲུབ་ཀྱིས་དངངས་འཚབ་དང་བཅས་པའི་ངང་ནས་
རླངས་འཁོར་ལམ་གྱི་གཡས་འགྲམ་དུ་བསྐོར་ཅིང་འཁོར་ལོའི་ཁ་བཀག་ན་
ཡང་། རླངས་འཁོར་ས་རློན་སྟེང་ནས་ཤུད་དེ། ལམ་འགྲམ་གྱི་བྱིས་པ་གཞན་
ཞིག་ལ་ཐོགས་ཤིང་། དེ་དུས་རླངས་འཁོར་ཡང་གསིག་རྡེབ་ཅིག་བྱས་ཏེ་ཁ་མལ་
དེར་བསྡད། སྐབས་དེར་ཀྲང་ཧྲུའུ་ཅི་ཧོན་ཐོར་ནས་རེ་ཞིག་ལ་སྨྲ་རྒྱུ་ཕར་ཞོག་
འགུལ་རྒྱུ་ཡང་མེད་པར་གྱུར། དོན་གྲུབ་ཀྱིས་འཕྲལ་དུ་ཀྲང་ཧྲུའུ་ཅིར་གཅིག་
བལྟས་རྗེས་སྐྲག་མ་དང་ངེས་ཀྱིས་མར་བབས་ཤིང་། ཁོའི་བྲང་ཁོག་ནང་དུ་འཕག་
འཚག་བྱེད་བཞིན་པའི་སྙིང་ཁམས་སུ་གཟེར་ལངས་པ་དེས། ཡུན་རིང་ལ་སྡིག་
ཉྩ 365



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
སྡིག་གི་སྒྲ་ཆེན་པོ་མཚམས་མེད་དུ་སྒྲོག་གིན་ཡོད་པས། ཁོ་ལ་ཡང་ཤེས་ཚོར་
ཅི་ཡང་མེད་པའི་སྒོ་ནས་སར་བལྟས་ཚེ། ཆག་སྒོ་སྔར་ནས་བྱུང་ཚར། བྱིས་པ་
དེ་རླངས་འཁོར་གྱི་མགོ་འོག་ཏུ་ཡོད་ཅིང་། མགོ་མཇུག་མེད་པར་ཁྲག་དམར་
འཛར་གྱིན་ཡོད་པ་དང་། མ་མགལ་ཡང་འཆོལ་འདུག་ལ། ལུས་པོ་གཡོན་ཕྱེད་
འཁོར་ལོས་གཅུར་ནས་ཧྲུག་ཧྲུག་ཏུ་བཏང་ཡོད་ཅིང་། དབུགས་འབྱིན་རྔུབ་ཀྱི་
མཚམས་ནི་འཇོག་ལ་ཉེ….....་
་ གནམ་སྔོན་པོ། ཆག་སྒོ་འདི་མ་གཞི་སུ་ཞིག་གིས་བཟོས་པ་ཡིན། རྒྱུ་
མཚན་ཅི་ཡིན། རྒྱབ་ཕྱོགས་ནས་གློག་སྐད་ཀྱི་དྲིལ་སྒྲ་སི་ལི་ལི་གྲགས་པ་དེས།
དོན་གྲུབ་ཕྱིར་དྲན་གྱི་རྨི་ལམ་ལས་བསླངས། ཁོས་འགྲམ་པ་སྐྱོར་ཡོད་པའི་
གཡོན་ལག་གི་གྲུ་མོ་ཅོག་ཙེར་བཙུགས་ཤིང་། ལག་གཡས་པས་སྨྱུག་གུ་ཐོགས་པ་
མེད་པར་ངོས་འཛམ་ཤོག་དཀར་སྟེང་དུ་ཁ་ལོ་བསྒྱུར་ཏོ། ། །
1981ལོའི་ཟླ11ལ་རྨ་ལྷོ་ནས།
(1982ལོའི《སྦྲང་ཆར》དེབ་བཞི་པ་ལས་བདམས)
» 36 །



འབྲོང་སྟག་ཐང་།
ཧ
དཔེ་ཚབ་སྤྲོད་པ།
རིག་འཛིན།
སློབ་གྲྭའི་གཟིམ་བརྡ་བཏང་ནས་རེ་ཞིག་འགོར་སོང་། ངས་སློབ་མའི་སྒྲུབ་
ལས་ལ་ཞུས་དག་བྱས་ནས་དེབ་བཞི་ལྔ་ཙམ་ལས་ལྷག་མེད་པས། དབུགས་དབྱུང་
ཅུང་ཙམ་བྱས་རྗེས་ལྷག་མ་དེ་དག་ཀྱང་དབུགས་ཐེངས་གཅིག་གིས་ཞུས་ཏེ་རྫོགས་
པར་བྱ་བསམས་ནས་དེབ་གཅིག་བླངས་ཏེ་བལྟ་བར་རྩོམ་པའི་ཚེ། གློ་བུར་དུ་ཕྱི་ ་
རོལ་ནས “ཐག་ཐག་ཐག” ཅེས་སྒོ་རྡུང་བའི་སྒྲ་ཆུང་ངུ་ཞིག་གྲགས་བྱུང་། ངས་
རང་ཉིད་ཀྱི་སྒོའམ་གཞན་པའི་སྒོ་ཡིན་ཐེ་ཚོམ་པས་རྣ་བ་བླགས་ཏེ་ཉན་པ་ན།
སླར་ཡང “ཐག་ཐག་ཐག་ཅེས་རང་གི་སྒོ་རྡུང་བའི་སྒྲ་ཞིག་དང་ལྷན་ཅིག “དགེ་
རྒན་གྲགས་པ” ཞེས་སྐད་ཆུང་ངུས་ངའི་མིང་ནས་འབོད་པའི་སྒྲ་ཞིག་ཀྱང་རྣ་ལམ་
དུ་འབྱོར་བྱུང་། ངས་ཕྱི་ལ་ཨ་ལན་སྟེར་བཞིན་སོང་ནས་སྒོ་ཕྱེ། མགྲོན་པོ་ནང་དུ་
བསུས། གློག་འོད་ཀྱི་འོག་ནས་ཕར་ལ་བལྟས་པ་ན། ཨ་ཙི། ཆ་མེད་འདྲིས་མེད་ཀྱི་
གཞོན་ནུ་ཞིག་རེད། དེའི་གཟུགས་པོ་དེ་འདྲ་མི་ཆེ་ལ་ཤའང་དེ་འདྲ་རྒྱུགས་པོ་མིན་
ཞིང་། སྟོད་ལ་ཡང་ཡང་བཀྲུས་ཏེ་མདོག་སྐྱ་བོར་སོང་བའི་ལཱ་སྔོན་པོ་ཞིག་དང་།
སྨད་ལ་ཏིས་ཁ་སྨུག་པོའི་དོར་མ་ཐགས་བབས་ཤིག་གྱོན་ཡོད་པ་དེ་ཁོ་རང་གི་ལུས་
དང་འཚམ་ཞིང་རན་པོ་ཞིག་འདུག་པས། མཐོང་བ་ཙམ་གྱིས་གྲ་དག བག་ཡོད།
གྲུང་པོ་བཅས་ཡིན་པའི་འདུ་ཤེས་ཤིག་བསྐྱེད་ལ། གདོང་སྒོར་ཞིང་སྨུག་པོའི་སྟེང་
ཉྩ 367 རྒྱུ



༄༅ ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
ན་ཆེ་ཞིང་གསལ་བའི་མིག་འབྲས་ཟུང་ཞིག་ཀེམ་ཀེམ་གཡོ་བའི་ངང་ཚུལ་དེ་ལས་
གཞོན་ནུ་འདིའི་ལང་ཚོ་དར་ལ་བབ་ཅིང་བློ་རིག་རྣམ་པར་བཀྲ་བའི་རང་བཞིན་
མ་ཉམས་པར་ཤར་འདུག གཞོན་ནུ་དེས་ང་ལ་གུས་བཀུར་གྱི་ཚུལ་དུ་མགོ་སྒུར་
སྒྱུར་ཞིག་བྱེད་བཞིན་ “དགེ་རྒན་གྲགས་པ་ལགས། ཁྱེད་བདེ་མོ་ཡིན་ནམ” ཞེས་
འཚམས་འདྲི་བྱེད་པ་དང་ལྷན་ཅིག་བདག་གི་ལག་པ་ལ་དམ་པོར་འཇུས་བྱུང་།
ངས་ལན་འདེབས་བཞིན་ཁོ་ལ་སླར་ཡང་མགོ་ནས་རྟིང་བར་དུ་ཞིབ་ལྟ་ཞིག་བྱས་
ཏེ་ཕ་རོལ་གྱི་ལུས་སྟེང་ནས་ངའི་ཡིད་ལ་བཞག་པའི་གཟུགས་བརྙན་ག་གེ་མོའི་ཆ་
ཤས་སམ་ཡང་ཤས་ཀྱི་དོད་ཙམ་རྙེད་པར་བྱེད་པའི་ངལ་བ་ལྷུར་བླངས་ཀྱང་འབྲས་
བུ་ཅི་ཡང་མ་ཐོབ་པས། ཁོས་སླར་ཡང་ང་ལ “ཁྱེད་ཀྱིས་བརྗེད་སོང་ངམ། ང་བཀྲ་
ཤིས་ཡིན། རིག་གནས་གསར་བརྗེ་ཆེན་པོའི་སྐབས་སུ་དམའ་འབྲིང་ལོ་རིམ་དང་
པོའི་སློབ་མ་ཡིན” ཟེར།
ངས་ཁ་ནང་ནས ་བཀྲ་ཤིས། དམའ་འབྲིང་ལོ་རིམ་དང་པོ།” “བཀྲ་ཤིས།
དམའ་འབྲིང་ལོ་རིམ་དང་པོ” ཞེས་ཡང་ཡང་ཟློ་བཞིན་ཞིབ་ཏུ་འདང་བརྒྱབ་པ་
ན་གློ་བུར་དུ་དྲན་པ་སོས་ཏེ་སྔར་དྲན་གྱི་ཕྲེང་བ་ཡིད་ལ་གཟུགས་བརྙན་ལྟར་
ཤར་བྱུང་།
ལོ་བཅུ་བཞིའི་སྔོན་ལ། ང་ནི་དམའ་འབྲིང་ལོ་རིམ་དང་པོའི་བོད་ཀྱི་སྐད་
ཡིག་གི་དགེ་རྒན་ཡིན། ངས་རང་གི་སྟོབས་ཤུགས་ཡོད་རྒུ་རྩལ་དུ་བཏོན་ནས་
འཛིན་གྲྭ་འདིའི་སློབ་མ་རྣམས་ལ་བོད་ཀྱི་སྐད་ཡིག་ཁྲིད་སྒང་ལ “ལས་ངན་ན་
བྱི་ལར་ཆམ་པ་ཕོག” པའི་དཔེ་ལྟར་མ་བསམས་ས་ནས་རིག་གནས་གསར་བརྗེ་
ཆེན་པོ་ཟེར་བའི་འགུལ་སྐྱོད་ཅིག་ལངས་པས། སྔར་གྱི་སློབ་ཁྲིད་འཆར་གཞི་རྩ་
བ་ནས་གཏོར། སྐབས་སུ་བབ་པའི་འཕྲོས་འོས་རྣམས་ཀྱང་ལུས་པའི་ཐོག་གསར་
རྒྱུ 363 རྒྱུ



འབྲོང་བདག་ཐང་། ཕྱི
བརྗེ” ཡི་མེ་ལྕེ་དེ་འབར་བཞིན་འབར་བཞིན་ང་དང་ང་འདྲ་བའི་དགེ་རྒན་ཆུང་
ཆུང་རྣམས་ཀྱང་མ་ལུས་པར་སྲེག་པར་བྱེད་པའི་ཉམས་ཉེན་ཆེན་པོ་ཞིག་བྱུང་
སོང་། ཉིན་ཞིག་གི་གུང་ཚིགས་ཀྱི་རྗེས་སུ། གློ་བུར་དུ་སློབ་མ་བཅུ་ཕྲག་འགའ་
འུར་འུར་ཟིང་ཟིང་གིས་ངའི་ཁང་བའི་ནང་ལ་ལྡིང་འོངས་ཏེ “གྲགས་པ། ཁྱོད་
ཀྱིས་ཉོན། ད་ལྟ་ནི་རྙིང་བ་བཞི་གཏོར་བ་དང་གསར་བ་བཞི་འཛུགས་པ། ལྷ་འདྲེ་
གདོན་བགེགས་ཡོད་ཚད་གཙང་ཕྱགས་བྱེད་པའི་སྐབས་རེད། དེ་རིང་ང་ཚོས་
ཁྱོད་ལ་ཁྱིམ་སྔོག་བྱས་ཏེ། བཀས་བཀོད་རྒྱུད་འཛིན་དང་འབྱོར་ལྡན་གྲལ་རིམ།
དེ་མིན་བཟོ་བཅོས་རིང་ལུགས་ཀྱི་དངོས་པོ་མ་ལུས་པར་གཙང་ཕྱགས་བྱེད་
རྒྱུ་ཡིན། ཁྱོད་ཕར་སོང་ཞིག” ཅེས་གཟུགས་པོ་ཅུང་ཆེ་བའི་སློབ་མ་ཞིག་གིས་
སྐད་ཅོར་རྒྱག་བཞིན་ང་ལ་ཕུད་འདེད་ཅིག་བྱས། ངས་སློབ་མ་རྣམས་ལ་བལྟས་
ཚེ་ཕལ་ཆེ་བ་རང་གིས་སློབ་ཁྲིད་བྱེད་པའི་ཡུལ་ཏེ་དམའ་འབྲིང་ལོ་རིམ་དང་
པོའི་སློབ་མ་ཡིན་པ་གཞི་ནས་མཐོང་། སྔར་ཡིན་ན་ཁོ་ཚོས་ང་ལ་གུས་བཀུར་
ཆེན་པོ་བྱེད་མོད། འོན་ཀྱང་དེ་རིང་དེ་ལས་ལྡོག་སྟེ་ཚང་མས་ང་ལ་སྡང་མིག་
བགྲད་པའི་རྫིག་ཉམས་ལ་བལྟས་ན། ང་ནི་ཁོ་ཚོས་གཏན་ནས་ངོ་མི་ཤེས་ཤིང་
ཁོ་ཚོ་དང་མཐུན་ཐབས་མེད་པའི་གྲལ་རིམ་དགྲ་བོ་ཞིག་དང་དབྱེར་མ་མཆིས་
པ་འདྲ། རང་ལ་ཉེར་མཁོའི་ཅ་ལག་འགའ་དང་དཔེ་ཆ་འགའ(ཡོད་པ་རྣམས་
ཀྱང་རྒྱལ་ཁབ་ཀྱིས་དཔར་སྐྲུན་བྱས་པ་ཡིན)མ་གཏོགས་ཅི་ཡང་མེད་པས་ཁྱིམ་
སྡོག་བྱེད་པ་ལ་ང་སྐྲག་སྣང་ཅི་ཡང་མི་འདུག་མོད། འོན་ཀྱང་ཕ་གིའི་ཅོག་ཙེའི་
སྟེང་ན་ཡོད་པའི《དག་ཡིག་དགེ་བཤེས་ཆོས་གྲགས》དང《གསེར་ཏོག་སུམ་
རྟགས》《སྙན་ངག་ཕྱོགས་བསྒྲིགས》བཅས་ནི་སློབ་ཁྲིད་ཀྱི་དཔྱད་གཞིར་མེད་
དུ་མི་རུང་བ་ཞིག་ཡིན་པས་གྱོང་གུད་དུ་གཏོང་མི་རུང་སྙམ་ནས་ཁོ་ཚོས་མཉམ་
ཉྩ 359



ཀྲུང་གོའི་བོད་ཀྱི་དེང་རབས་ཚོས་རིག་གཅེས་བཏུས།
མི་འཇོག་པའི་གླགས་ཨེ་རྙེད་བལྟས་ཏེ་ཅོག་ཙེར་བྱི་དོར་བྱེད་ཁུལ་གྱིས་དཔེ་
ཆ་དེ་དག་བླངས་ནས་འཐེན་སྒམ་ནང་དུ་འཇོག་རྩིས་བྱེད་པའི་ཚེ། གློ་བུར་དུ་
ལྟག་རྒྱབ་ནས ་་མི་ངན་གྲགས་པ། ཁྱོད་ཀྱིས་ད་དུང་དཔེ་ཆ་རྙིང་བ་དེ་དག་ཉར་
ཚགས་བྱེད་འདོད་དམ” ཞེས་སྐད་ཕྲ་མོས་སྡིགས་མོ་བྱེད་པའི་སྒྲ་ཞིག་གྲགས་པ་
དང་མཉམ་དུ་བསམ་ལོང་མེད་པར་ངའི་ལག་ནས་དཔེ་ཆ་དེ་དག་ཕྲོགས་ཏེ་ས་
ལ་གཡུགས། ངས་སྙིང་གིས་མ་བཟོད་པར་བརྒྱུགས་སོང་ནས་བཏུ་བར་རྩོམ་པ་
ལ། སློབ་མ་དེས་ངའི་སྔོན་བླངས་ཏེ། དཔེ་ཆ་དེ་དག་ལ་རྡོག་པས་མནན། གཡོན་
ལག་དཀུ་ལ་བརྟེན། གཡས་ལག་གིས་ངའི་གདོང་ལ་མཛུབ་མོ་བཙུགས་ཏེ་སྐད་
སང་སང་དུ “མི་ངན་གྲགས་པ། སྔར་ཕན་ཆད་ཁྱོད་ཀྱིས་དཔེ་རྙིང་འདི་དག་ལ་
བརྟེན་ནས་ང་ཚོ་འབྱོར་མེད་གྲལ་རིམ་གྱི་བུ་དང་བུ་མོ་ལ་བཀས་བཀོད་རྒྱུད་
འཛིན་དང་ཆོས་ལུགས་རྨོངས་དད་ཀྱི་དུག་མི་ཉུང་བ་ཞིག་གཏོར་ཏེ་བསམ་
པ་བསླུ་བྲིད་བྱས། དུས་ད་ལྟ་རླབས་ཆེ་བའི་འབྱོར་མེད་གྲལ་རིམ་རིག་གནས་
གསར་བརྗེ་ཆེན་པོའི་འགུལ་སྐྱོད་འདིའི་ནང་དུ་ཁྱོད་ཀྱིས་རང་གི་ཉེས་སྐྱོན་
ལ་འགྱོད་བཤགས་མི་བྱེད་པའི་ཐོག ད་དུང་དུག་རྩྭ་འདི་དག་མཁྲེགས་བཟུང་
བྱེད་པའི་དམིགས་ཡུལ་ཅི་ཡིན། མ་རྩ་རིང་ལུགས་རོ་ལངས་རྒྱག་བསམ་པ་མིན་
ནམ” ཞེས་འདུལ་གཏམ་དྲག་པོ་བཏང་། །
ངས་མགོ་ཡར་བཀྱགས་ནས་བལྟས་ཙ་ན། ཀྱེ་མ། ཁོ་ནི་དེ་སྔོན་རྒྱུན་དུ་
འདིར་འོངས་ནས་དྲི་གཏུག་བྱེད་པའི་སློབ་མ་བཀྲ་ཤིས་ཟེར་བ་དེ་མ་ཡིན་ནམ།
ཁོའི་དེ་རིང་གི་བྱ་སྤྱོད་ནི་སྔོན་ཆད་ཀྱི་སྤྱོད་ལམ་ལས་ཏན་ཏན་ལྡོག་པས་བདག་
ཡུད་ཙམ་ལ་ཧ་ལས་དགོས་པ་ཞིག་བྱུང་། ངས་ཁོའི་རྐང་འོག་གི་དཔེ་ཆ་དེ་དག་
བསྟན་ནས “བཀྲ་ཤིས། སློབ་གྲོགས་ཚོ། 《དགེ་བཤེས་ཆོས་གྲགས》ཟེར་བ་འདི་
༄༅ 37O རྒྱུ



འབྲོང་སྟག་ཐང་། རྒྱུ
ནི་དག་ཡིག་གི་དཔེ་ཆ་ཞིག་ཡིན་པ་དང་།《གསེར་ཏོག་སུམ་རྟགས》ཞེས་པ་འདི་
ནི་བརྡ་སྤྲོད་ཀྱི་དཔེ་ཆ་ཞིག་དང་།《སྙན་ངག་ཕྱོགས་བསྒྲིགས》ཞེས་པ་ནི་སྙན་
ངག་ཇི་ལྟར་རྩོམ་པའི་ཐབས་སྟོན་པའི་དཔེ་ཆ་ཞིག་ཡིན་པས་ང་ཚོ་རིག་གནས་
སྦྱོང་མཁན་རྣམས་ལ་ཉེ་བར་མཁོ་ཞིང་མེད་དུ་མི་རུང་བ་ཡིན། དེས་ན་དེ་དག་ནི་
བཀས་བཀོད་རྒྱུད་འཛིན་གྱི་རིགས་སུའང་འཇོག་མི་རུང་ལ་ཆོས་ལུགས་རྨོངས་
དད་ཀྱི་སྐོར་ཡང་མ་ཡིན།”
“ཧིན། ཁྱོད་ཀྱིས་ཁྱི་ཁ་སུམས་ལ་སྡོད” ཅེས་ངའི་བཤད་མཚམས་
བཅད་ནས《གསེར་ཏོག་སུམ་རྟགས》ཀྱི་མདུན་ཤོག་གཅིག་སློགས་ཏེ་ཐོན་མི་
སམ་བྷོ་ཊའི་འདྲ་པར་ལ་མཛུབ་མོ་བཙུགས་ནས “ལྟོས་དང་། འདིའི་ཆ་ལུགས་
དང་འདུག་སྲོལ་ནི་གོམས་སྲོལ་རྙིང་བ་མ་ཡིན་ནམ། འདིས་བརྩམས་པའི་
ཡི་གེ་ནི་རིག་གནས་རྙིང་བ་མ་ཡིན་ནམ” ཟེར་བཞིན་ཡང་ཤོག་ལྷེ་གཅིག་
བསློགས་ཏེ་སུམ་ཅུ་བའི་རྩ་ཚིག་གི་མཆོད་བརྗོད་ལ་མཛུབ་མོས་བསྟན་ཏེ་ “ལྟོས་
དང་། འཇམ་པའི་དབྱངས་ལ་ཕྱག་འཚལ་ལོ་ཞེས་པ་འདི་ཆོས་ལུགས་རྨོངས་
དད་མིན་ན་ཅི་ཡིན” ཟེར་བཞིན་ཕྱིར་ས་ལ་གཡུགས་པ་དང་། ཡང《སྙན་
ངག་ཕྱོགས་བསྒྲིགས》བླངས་ནས “འདི་ནི་སྔོན་ཆད་རྒྱ་གར་ནས་ཐོན་པའི་
འབྱོར་ལྡན་གྲལ་རིམ་གྱི་རིག་གནས་མིན་ནམ། ང་ཚོའབྱོར་མེད་གྲལ་རིམ་ལ་
དགོས་མཁོ་ཅི་ཞིག་ཡོད” ཟེར་བཞིན་དེ་ཡང་ཕྱིར་ས་ལ་གཡུགས་པ་དང་། ཡང
《དག་ཡིག་དགེ་བཤེས་ཆོས་གྲགས》བླངས་ནས་ཕར་སློག་ཚུར་སློག་ཙམ་བྱེད་
བཞིན “ལྟོས་དང་། འདིའི་ནང་གི་མིང་བརྡ་ཕལ་ཆེ་བ་ནི་ཆོས་ལུགས་རྨོངས་
དད་ཀྱི་རིགས་ཡིན་པས་ང་ཚོ་ལ་དགོས་པ་ཅི་ཞིག་ཡོད” ཟེར་བཞིན་དེ་ཡང་
ཕྱིར་ས་ལ་གཡུགས་ཤིང་ལག་པ་གཉིས་དཀུ་ལ་བརྟེན་ནས “མི་ངན་གྲགས་པ།
ཉྩ 37



@_ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
དཔེ་ཆ་འདི་དག་ཆོས་ལུགས་རྨོངས་དད་ཀྱི་རིགས་ཡིན་བཞིན་དུ་ཁྱོད་ཀྱིས་
ད་དུང་གནས་ལུགས་འདྲ་ཆགས་པོ་ཞིག་བཤད་ནས་ང་ཚོ་ལ་མགོ་སྐོར་གཏོང་
འདོད་པ་ནི་སྟོང་བསམ་ཁོ་ན་རེད།” དེ་ནས་ཁོས་སློབ་གྲོགས་རྣམས་ལ “སློབ་
གྲོགས་ཚོ། མི་ངན་གྲགས་པས་ཆོས་ལུགས་རྨོངས་དད་ཀྱི་དཔེ་ཆ་ཉར་ཚགས་
བྱེད་པའི་རེ་ངན་བཅངས་ཡོད་པ་ལ་བལྟས་ན། ཁོ་ནི་ལྷ་འདྲེ་གདོན་བགེགས་
ཤིག་ཡིན་པ་བཤད་མ་དགོས་པ་རེད། ང་ཚོས་སྣང་ཆུང་གཏན་ནས་བྱེད་མི་
རུང་། ངེས་པར་དུ་ལྷ་འདྲེ་གདོན་བགེགས་རྩ་རྫོགས་བྱེད་དགོས། མི་ངན་གྲགས་
པ་ཕམ་པར་རྒྱག་དགོས། དེ་རིང་སྔོག་འདོན་བྱས་པའི་དཔེ་ཆ་འདི་དག་ལ་ཅི་
བྱེད” ཅེས་དྲིས་མ་ཐག་ཚང་མས་མགྲིན་གཅིག་ཏུ “མེར་བསྲེག་དགོས” ཞེས་
སྐད་ཆེན་པོ་བརྒྱབ་བྱུང་། །
དེ་ནས་བཀྲ་ཤིས་ཀྱིས་སླར་ཡང་དཔེ་ཆ་དེ་དག་བཏུས་ནས་ལག་ལ་
བཟུང་། ང་སྔོན་ལ་དེད་དེ་སློབ་གྲྭའི་ལྷས་ར་ཆེན་པོར་སོང་བ་ན། ལྷས་ར་ཆེན་
པོའི་དཀྱིལ་དུ་དཔེ་ཆ་སྣ་ཚོགས་བསྲེགས་པའི་མེ་ཕུང་ཆེན་པོ་ཞིག་ཡོད། དེའི་
མཐའ་ན་དགེ་རྒན་བདུན་བརྒྱད་ཙམ་ཞལ་རས་ནག་རོག་གེར་ལངས་ནས་
བསྡད་འདུག སློབ་མ་ཚོས་ད་དུང་ཕྱོགས་བཞི་ནས་དཔེ་ཆ་མང་བོ་ཁྱེར་ཡོང་
སྟེ་མེ་ནང་དུ་འཐེན་བཞིན་འདུག ཁོ་ཚོས་དགའ་སྣང་ཆེ་ཞིང་ལྷག་བསམ་
ཟོལ་མེད་ཀྱི་ངང་ནས་དཔེ་ཆ་སྲེག་པའི་ཚུལ་ལ་བལྟས་ན་བླ་ན་མེད་པའི་
གསར་བརྗེའི་ལས་དོན་ཆེན་པོ་ཞིག་སྒྲུབ་བཞིན་ཡོད་པ་དང་འདྲ་བས། ངས་
བསམ་ཞིང་བསམ་ཞིང་ངུ་མ་དགོད་ཀྱི་སྣང་བ་ཞིག་སྐྱེས་བྱུང་།
མེ་ཕུང་གི་གམ་དུ་སླེབས་རྗེས། བཀྲ་ཤིས་ཀྱིས་དཔེ་ཆ་དེ་དག་ངའི་མདུན་
དུ་རེ་རེ་བཞིན་གཤགས་ནས་མེ་ནང་དུ་འཕངས་པས། ངས་མིག་གིས་བལྟར་མི་
ཉྩ 372



འབྲོང་སྟག་ཐང༌། རྒྱུན
བཟོད་ཅིང་རང་གི་སྙིང་བསྲེགས་པ་ལྟ་བུའི་ཟུག་རྔུ་དྲག་པོ་ཞིག་སྐྱེས་བྱུང་། ..
ལོ་བཅུ་བཞི་འགོར་སོང་། འདས་དོན་མང་བོ་ཞིག་དུས་ཀྱི་འཁོར་ལོའི་
འགྲོས་དང་བསྟུན་ནས་ང་ཡི་ཡིད་ནས་གར་སོང་ཆ་མེད་དུ་ཡལ། རིག་གནས་
གསར་བརྗེའི་ཟིང་ཟིང་ཆེན་པོ་དེ་སྒྲུབ་དོན་ཞིག་ཡོད་པའི་དབང་དུ་བྱས་ན་ངའི་
སེམས་ནས་ནམ་ཡང་བརྗེད་ཐབས་མེད་མོད། འོན་ཀྱང་དེའི་མགོ་རྔ་མ་བར་
སྐེད་པའི་བྱུང་རིམ་ཕྲ་ཞིང་ཞིབ་པ་རྣམས་ཆད་ལྷག་མེད་པར་བརྗོད་མཁན་ནི་སུ་
གཅིག་ཀྱང་མི་འདུག བརྒྱ་ལ་ཡོད་ཀྱང་དེ་ལྟར་སེམས་ལ་འཛིན་པའི་དགོས་པ་ཅི་
ཡང་མེད་པས། ད་ལྟ་བདག་གི་ཡིད་ཀྱི་རས་གཞིའི་ངོས་ན་འདས་དོན་གྱི་གཟུགས་
བརྙན་གསལ་ལ་མི་གསལ་རེ་ཡོད་མེད་ཀྱི་ཚོད་རེད། ལྷག་པར་དུ་ཁོས་བདག་གི་
དཔེ་ཆ་དེ་དག་བསྲེགས་པ་དེ་ཡང་རིག་གནས་གསར་བརྗེ་ཆེན་པོའི་ངན་འབྲས་
སུ་གོ་དགོས་པ་ལས་ཁོ་རང་གི་ཉེས་སྐྱོན་དུ་བརྩི་ག་ལ་རུང་སྟེ་མི་རུང་ངོ་། །ཡིན་ན་
ཡང་། དེ་རིང་ཁོས་གློ་བུར་དུ་ང་འཚོལ་དགོས་དོན་ཅི་ཡིན་ནམ་སྙམ།
དགེ་རྒན་གྲགས་པ་ལགས། ང་ནི་རིག་གནས་གསར་བརྗེ་ཆེན་པོའི་
ནང་ཁྱེད་ཀྱི་དཔེ་ཆ་སྲེག་མཁན་དེ་ཡིན། དེ་དུས་ང་དང་ང་འདྲ་བའི་སློབ་མ་
རྣམས་ཀྱིས་ཅི་ཡང་མི་ཤེས་པས། མི་ངན་ལྐོག་ཤོམ་ཅན་གྱི་གཡོ་འོག་ཏུ་ཚུད་དེ།
རང་གི་རིག་གནས་ཉམ་དམས་སུ་གཏོང་བ་དང་རང་གི་དགེ་རྒན་ལ་གནོད་ཅིང་
འཚེ་བའི་ཉེས་པ་མང་བོ་བསགས། ཕྱིས་སུ་རང་ཉིད་ཀྱང་སློབ་གྲྭ་ཆུང་ཆུང་ཞིག་
གི་དགེ་རྒན་བྱས་ནས་སྔར་བྱས་ཀྱི་དོན་རྣམས་ལ་བསམ་མནོ་ཡང་ཡང་བཏང་
བས་གཞི་ནས་གོ་རྟོགས་སད་སོང་། ཧེ། དེ་དུས་ཀྱི་འགྲོ་ལུགས་འདུག་སྟངས་དྲན་
ཚུལ་ཤོད་སྟངས་ལ་འདང་བརྒྱབ་ན་དངོས་གནས་དགོད་བྲོ་ཞིང་། ད་ལྟ་རང་གིས་
གང་ཡང་མ་བསླབས་ཅི་ཡང་མི་ཤེས་པའི་མཐའ་འབྲས་འདི་བསམས་ན་དངོས་
མང་
ཙ 373 རྒྱུ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
གནས་ངུ་བྲོ་བ་ཞིག་ཀྱང་འདུག ངས་རང་གི་ལས་གནས་སུ་སློབ་མར་སློབ་ཁྲིད་
བྱེད་ཞོར་དུ་འབད་བརྩོན་གྱིས་རང་སྦྱོང་བྱས་པ་བརྒྱུད་ནས་སྔོན་ཆད་ངས་ཁྱེད་
ཀྱི་ལག་ནས་ཕྲོགས་ཏེ་མེར་བསྲེགས་པའི་དཔེ་ཆ་དེ་དག་ནི་ང་ཚོ་དགེ་སློབ་ཀུན་
ལ་ཉེ་བར་མཁོ་བ་ཞིག་ཡིན་པ་ད་གཟོད་ཤེས་བྱུང་། དེ་ནས་བཟུང་ངས་རང་གིས་
རང་ལ་འགྱོད་བཤགས་བྱེད་པ་དང་ཆབས་ཅིག་བརྩོན་པ་ཆེར་སྐྱེད་ཀྱིས་རང་
སྦྱོང་བྱེད་པ་རྒྱུན་འཁྱོངས་དང་། དུས་ནམ་ཞིག་གི་ཚེ་དཔེ་ཆ་འདི་དག་དཔར་
སྐྲུན་བྱེད་ཐུབ་པ་བྱུང་ན་ངས་ཐོག་མར་དགེ་རྒན་ལ་དཔེ་ཚབ་སྤྲད་དེ་བཟོད་
གསོལ་ཞུ་རྒྱུ་ཡིན་པའི་སེམས་ཐག་བཅད་པ་ཡིན། སྟབས་ལེགས་པ་ཞིག་ལ། ད་
ཐེངས་ང་ཟི་ལིང་དུ་ཚོགས་འདུར་ཞུགས་པའི་སྐབས་ལ་དཔེ་ཁང་དུ་གསར་དུ་
བསྐྲུན་པའི་དཔེ་ཆ་འདི་དག་འཚོང་རྒྱུ་ཡོད་པ་དང་འགྲིག་པས། འདི་ངས་ཁྱེད་ ་
ལ་དཔེ་ཚབ་ཏུ་ཉོས་པ་ཡིན་པས་བཞེས་སུ་གསོལ། གཞན་ཡང་བདག་གི་སྔར་
བྱས་ཀྱི་ལས་དག་ལ་ཁྱེད་དགོངས་ཚོམ་མེད་པའི་སྒོ་ནས་ཐུགས་རྗེ་ཆེན་པོས་
རྗེས་སུ་གཟུང་དུ་གསོལ” ཟེར་བཞིན་རྒྱབ་ཀྱི་འགྱིག་ཀོ་ནག་པོའི་འཁུར་ཁུག་
ལས་ཤོག་ཐུམ་ཆེན་པོ་ཞིག་བླངས་ཏེ་ང་ལ་ཕུལ། །
ཨེ་མ། འདི་ནི་ཅི་འདྲའི་ཡིད་དུ་འོང་བའི་སྐད་ཆ་ཞིག་རེད་ཨང་། ངས་
ཉན་བཞིན་ཉན་བཞིན་བདུད་རྩི་འཐུངས་པ་བཞིན་དུ་ཡིད་ལ་སྨྲ་མི་ཤེས་པའི་
དགའ་བདེས་ཁྱབ་སོང་། ཁོས་ང་ལ་ཕུལ་པ་ནི་དཔེ་ཚབ་ཀྱི་དངོས་པོ་ཙམ་མ་
ཡིན་པར་སྔོན་ཆད་དྲི་མས་བསླད་ཀྱང་ད་ལྟ་རང་སྟོབས་ཀྱིས་དག་པའི་སེམས་
དགེ་བ་ཅན་ཞིག་རེད་ཨང་།
སྟོ
(1983ལོའི《སྦྲང་ཆར》དེབ་དང་པོ་ལས་བདམས་》
% 374



འབྲོང་སྡུག་ཐང་།
ཨ་ཆུང་གིས་རྟ་ཉོས་པ།
ཐུབ་བསྟན།
མི་རྣམས་ཀྱིས “པེ་ཅིན་ཅི་ཕུ” ཞེས་འབོད་པའི་ཨ་ཁུ་སྲི་ཐར་གྱི་རྟ་ཝ་
ལ་དེས་ན་ནིང་ཤོག་ཁ་ཡོངས་ཀྱི་རྟ་རྒྱུག་འགྲན་ཚོགས་ཐོག་ཨང་དང་པོ་བླངས་
པའི་སྐད་གྲགས་རི་ཀླུང་མང་བོ་བརྒྱུད་དེ་ཉེ་འདབས་ཀྱི་ཤོག་ཁ་དང་རྫོང་ལ་
ཁྱབ་པས་རྟ་དེར་སྨོན་ནས་བལྟ་བར་ཡོང་མཁན་ཟམ་མི་འཆད་པར་ཡོད་པ་
དང་འཚང་ག་ཤིག་ཤིག་གིས་གོང་ཆེན་སྤྲད་དེ་ཉོ་རྩིས་བྱས་ཀྱང་ཨ་ཁུ་སྲི་ཐར་
ལ་གདེང་ཚོད་ཡོད་པས་ཧེ་ཧེ་ཞེས་གད་མོ་དགོད་བཞིན་དུ “ས་གནས་གཞན་
ན་རྟ་བཟང་མང་བོ་ཡོད་པ་མ་རེད་དམ” ཞེས་ལན་འདེབས་ཀྱི་ཡོད། དེ་ནི་
ཁོང་གིས་གོང་ཆུང་དྲགས་འདུག་སྙམ་པ་མ་ཡིན་པར་གཅེས་པའི་རྟ་མཆོག་དེ་
འཚོང་མི་ཕོད་པ་ཧ་ཅང་གསལ་བོ་རེད། །
ཉིན་ཞིག་ས་གནས་གཞན་གྱི་མི་འགའ་ཞིག་སྲི་ཐར་གྱི་ཁྱིམ་དུ་རྟ་ཉོ་བར་
འོངས་པ་ལ། སྲི་ཐར་གྱིས་རྟ་རྣམས་རྟ་ར་ནས་རེ་རེ་བཞིན་རྒྱལ་སྒོའི་འགྲམ་དུ་
ཁྲིད་ཡོང་བ་རེད། སྲི་ཐར་གྱིས་རྟ་འཚོང་གི་ཡོད་པ་ཐོས་འཕྲལ་མི་མང་བོས་རྟ་ཉོ་
མི་ཐུབ་ཀྱང་ལྟ་ཙམ་བྱས་ན་གནད་འགག་མེད་སྙམ་ནས་ཚང་མ་དེར་རུབ་པས་
སྲི་ཐར་གྱིས་རྟ་རྐྱང་པོ་དང་། གྲོ་དམར། གཡུ་འབྲུག་སྔོན་མོ་བཅས་ཕྱིར་ཁྲིད་དེ་
ཉོ་མཁན་ལ “ཁྱོད་ཚོས་རང་རང་གི་འདོད་པ་ལྟར་འདེམས་ཤིག” ཅེས་བཤད།
ཆུ 375



ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
སྐབས་དེར་མི་ཚོགས་ཀྱི་ཁྲོད་ནས་མི་ཞིག་གིས “ “པེ་ཅིན་ཅི་ཕུ་ གང་
དུ་ཡོད་དམ” ཞེས་དྲིས། །
སྲི་ཐར་གྱིས་དྲང་བོ་བཤད་ན་ཡག་པོ་ཨེ་ཡོང་སྙམ་ནས་སྐད་ཆ་བསྐོར་ཏེ།
ས ་པེ་ཅིན་ཅི་ཕུ་ ཨེ། དེ་གོང་ཆེ་དྲགས་པས་ཁྱེད་ཚོས་ཉོ་ཐུབ་ཨེ་ཡོང་” ཞེས་
བཤད།
“མིན། ང་ཚོས་ཉོ་ངེས། ཉོ་ངེས་ཡིན། དེ་མགྱོགས་པོར་ཁྲིད་ཤོག”
སྲི་ཐར་གྱིས་སྐད་སྒྲ་དེའི་ཕྱོགས་སུ་ལྟ་སྐབས་དེ་ནི་ཀུང་ཧྲེ་ཡོངས་སུ་མེད་
པོ་སྐད་གྲགས་ཡོད་པའི་ཨ་ཆུང་ཟེར་བ་དེ་ཡིན་ཞིང་ཁོས་ལོ་འགའ་ཤས་ཀྱི་སྔོན་
དུ་འཕྱི་བ་བསད་ནས་གྲོད་པ་བརྒྱགས་ཐབས་བྱེད་པ་དང་ད་དུང་ལྟོ་སློང་བར་
ཐེངས་མང་བོ་སོང་མྱོང་བས་སྲི་ཐར་གྱིས་ཁོང་ལ་མཐོང་ཆུང་དང་བཅས་ “ཨ་
ཙི། ཁྱོད་རང་རེད་ཨང་། ཁྱོད་འདིར་འཚང་ག་རྒྱག་པར་ཡོང་བ་ཡིན་ནམ” ཞེས་
བཤད་རྗེས་ཁ་ཚུར་འཁོར་ཏེ་མི་གཞན་དག་ལ“འདི་དག་ལས་མེད། ཁྱོད་ཚོས་
འདེམས་ཤིག” ཅེས་བཤད།
ཨ་ཆུང་གིས་ནན་གྱིས“ཨ་ཁུ་སྲི་ཐར། ཁྱོད་ཀྱི ་པེ་ཅིན་ཅི་ཕུ་ དེ་
དངོས་གནས་ངའི་བློར་འབབ་པ་ཞིག་འདུག མགྱོགས་པོར་ཕྱིར་ཁྲིད་ཤོག་
དང” ཞེས་གད་མོ་དགོད་བཞིན་དུ་བཤད།
“ཁྱེད་ཀྱིས་ང་བྲེལ་བ་ཆེན་པོ་ཡོད་པ་མཐོང་མ་བྱུང་ངམ” སྲི་ཐར་ཅུང་
ཁྲོས་ནས “དོན་དག་མེད་ན་ཕར་སོང” ཞེས་བཤད།
ཨ་ཆུང་སྲི་ཐར་གྱི་མདུན་དུ་གཏུགས་ནས “ཨ་ཁུ་སྲི་ཐར་ལགས། སྐུ་
མཁྱེན། རྟ་དེ་ཁྲིད་ཡོང་རོགས་གནོངས། ང་དངོས་གནས་རྟ་ཉོ་བར་ཡོང་བ་
ཡིན” ཞེས་ནན་གྱིས་ཞུ་བ་ཕུལ།
༄༅ 376 རྒྱུ



འབྲོང་ལུག་ཐང་། ནམ་
“སྤྲང་ཕྲུག་ ཁྱོད། རྩེད་མོ་ག་རེ་རྩེ་གི་ཡོད་དམ” ཞེས་སྲི་ཐར་གྱིས་ཨ་
ཆུང་ལ་སྡང་མིག་བགྲད་དེ་བཤད།
ཨ་ཆུང་གིས་སྲི་ཐར་གྱི་ལག་པར་འཇུས་ཏེ “སྐུ་མཁྱེན། མགྱོགས་པོར་
གནོངས་དང” ཞེས་བཤད།
“ཁྱོད་ཀྱིས་དངོས་གནས་ཉོ་གི་ཡིན་ནམ” ཞེས་སྲི་ཐུར་གྱིས་སྒམ་པོའི་
ངང་ནས་དྲིས། །
“དངོས་གནས་ཉོ་ཐག་ཆོད་ཡིན” ཞེས་ཨ་ཆུང་གིས་དྲང་བོར་བཤད།
“དེ་སྔ་ཁྱོད་ལ་ཇ་ཉོ་བྱེད་ཀྱི་དངུལ་ཙམ་ཡང་མེད་པར་ད་ལྟ་སྒོར་རྡོག་ཁ་
ཤས་ཡོད་དུས་རྟ་ཉོ་འདོད་སྐྱེས་སམ། ངས་བལྟས་ན་ཁྱོད་ཀྱི་དངུལ་ཁུག་ཏུ་སྒོར་
མོ་ཁ་ཤས་ཀྱང་འདོན་རྒྱུ་ཡོད་ཀྱི་མ་རེད།”
“དངུལ་མང་བོ་མེད་ནའང་ཁྱོད་ཀྱི ་པེ་ཅིན་ཅི་ཕུ” དེ་ངས་ཅི་ནས་ཀྱང་
ཉོ་དགོས།” ་
“དེ་འདྲའི་འུད་ཤོབ་ཚ་བ་ལ་ཨང་།” ཨ་ཆུང་གིས་སྲི་ཐར་ལ་ཅ་ཟིང་
བཟོས་སྟབས་ཁོང་ཁྲོ་ལངས་ནས་ལག་པ་གཡས་པའི་མཛུབ་མོ་ལྔ་པོ་བརྐྱངས་
ཏེ “ང་ལ་གྲངས་ཀ་འདི་དགོས། ཁྱེར་ཤོག” ཅེས་བཤད།
སྐབས་དེར་ཨ་ཆུང་སོམ་ཉིའི་དྲ་བར་ཚུད་ནས་ཡིད་ཆེས་ལ་མ་ཆེས་ཀྱི་སྒོ་
ནས “ཁྱེད་ཀྱིས་ང་ལ་རྩེད་མོ་རྩེས་པ་མ་ཡིན་ནམ” ཞེས་དྲིས།
སྲི་ཐར་གྱིས་ཨ་ཆུང་དཔའ་ཞུམ་པ་མཐོང་ནས་ཁོ་ལ་དངུལ་མེད་ཁོ་ཐག་
རེད་སྙམ་ནས་སྐད་ཤུགས་སྔར་བས་ཀྱང་ཆེན་པོས “གཞན་ལ་ཡོད་མེད་ངས་
མི་ཤེས་། ཨ་ཆུང་ཁྱེད་ཀྱིས་གྲངས་ཀ་འདི་འདོན་ཐུབ་ན” ཞེས་མཛུབ་མོ་གསུམ་
བརྐྱངས་ཏེ “ པེ་ཅིན་ཅི་ཕུའི་ བདག་པོ་ཁྱོད་རང་བྱས་ཆོག” ཅེས་བཤད། །
ཉྩ 3778



ཀྲུང་གོའི་བོད་ཀྱི་དེང་རབས་ཚེལ་རིག་གཅེས་བཏུས།
“ མགྱོགས་པོར་ཕྱིར་ཁྲིད་ཤོག་སྐད་ཆ་མང་བོ་དེ་འདྲ་གསུང་མི་
དགོས” ཞེས་ཨ་ཆུང་གིས་བསྐུལ་བ་ཡང་ཡང་བྱས། །
ཨ་ཆུང་ལ་ཚོད་ལྟ་བྱེད་ཆེད་སྲི་ཐར་གྱིས་རང་གི་འཁྲིས་སུ་ཡོད་པའི་བུ་
ཆུང་བར “འགྲིག། རྟ་དེ་ཕྱིར་ཁྲིད་ཤོག ཨ་ཆུང་ལ་བལྟ་རུ་ཆུགས” ཞེས་བཤད། །
རྐང་ལག་བཞི་རིང་ཐུང་སྙོམས་པ། སྤུ་གྲ་ལེགས་ལ་འོད་མདངས་ཆེ་
བའི ་པེ་ཅིན་ཅི་ཕུ” དེ་ཕྱིར་ཁྲིད་ཡོང་རྗེས་མི་ཚང་མས་བསྔགས་བརྗོད་ཡང་
ཡང་བྱས། སྲི་ཐར་གྱིས་རློམ་སེམས་ཆེན་པོའི་སྒོ་ནས་ཨ་ཆུང་གི་འཁྲིས་སུ་ཕྱིན་
ནས “ཁྱེད་ལ་དངུལ་འདོན་རྒྱུ་ཡོད་དམ” ཞེས་དྲིས། །
“ཁྱེད་ཀྱིས་ཁ་དན་ཚིག་ལ་གནས་པ་བྱེད་ཐུབ་བམ” ཞེས་ཨ་ཆུང་གིས་
ནན་གྱིས་དྲིས།
“ ་ཕོ་རབ་ཚིག་ཐོག་དང་འཕར་བ་རྗེས་ཐོག” ཟེར་བ་ལྟར་དེ་ལས་ལྡོག་
ན་ང་ཁམས་པར་མ་བརྩིས་ཀྱང་ཆོག” ཅེས་སྲི་ཐར་གྱིས་རང་ཉིད་ཀྱི་ཚོད་དཔག་
ལ་ཡིད་ཆེས་བརྟན་པོ་བྱས། །
མཐའ་འཁོར་གྱི་མི་ཚང་མས་ཀྱང་ཁ་མང་ལྕེ་མང་གིས་ངར་ཤ་བསླངས་
ཏེ “དེ་རེད། ང་ཚོ་ཁམས་པས་བཤད་པ་ཁ་དན་ཚིག་ལ་གནས་ཀྱི་རེད།” “ང་
ཚོ་ཚང་མ་བར་དཔང་བྱེད་ཆོག” ཅེས་སྐད་བརྒྱབ། །
ཨ་ཆུང་གིས་ལག་པ་གཡས་པའི་མཛུབ་མོ་བརྐྱངས་ཏེ “ད་ཤོག” ཅེས་
བོས།
སྲི་ཐར་གྱིས་ཨ་ཆུང་གི་མཛུབ་མོ་ལ་འཇུ་ཙམ་བྱས།
དེ་ནས་ཨ་ཆུང་གིས་རུམ་ནས་རས་ཐུམ་ཞིག་བཏོན་པ་དང་ཁ་ཕྱེ་ནས་ལྟ་
སྐབས་མི་དམངས་ཤོག་སྒོར་བཅུ་ལོར་མཐུག་པོ་ཞིག་ཡོད་ཅིང་ཁོས་བསྟུད་མར་
༄༅ 378 ཞུ



ས་ཐལ་བ་
འབྲོང་སྡུག་ཐང་། ཕྱི་
བཅུ་ལོར་སུམ་ཅུ་བརྩིས་ནས་སྲི་ཐར་གྱི་ལག་ཏུ་སྤྲད་པ་དང་སྦྲགས་སྲི་ཐར་གྱི་
ལག་ནས་པེ་ཅིན་ཅི་ཕུའི་ མཐུར་མདའ་བླངས་ནས་ཁྲིད་ཕྱིན་པ་རེད།
སྲི་ཐར་ཧོན་ཐོར་ནས་ལག་ནང་གི་དངུལ་ལོར་རྣམས་སར་ལྷུང་། ཨ་ཆུང་
རྟར་བཞོན་ནས་པེ་ཅིན་ཅི་ཕུ” ལ་རྐང་བ་གཉིས་ཀྱིས་ཡོབ་རྡུང་ཞིག་བྱས་ཏེ་
བྱ་འཕུར་བ་ལྟར་བརྒྱུགས་ནས་ཕྱིན། གྲོང་ཚོའི་སྒེར་སླེབས་སྐབས་ཨ་ཆུང་གིས་
ཕྱིར་ལྟ་ཞིག་བྱས་ཏེ། “ཨ་ཁུ་སྲི་ཐར་ལགས། རྗེས་སུ་མཇལ་ཡོང” ཞེས་བོས་མ་
ཐག་རྟའི་རྨིག་པའི་འོག་ནས་ཐལ་བ་ལང་བཞིན་གློ་བུར་དུ་ཐག་རིང་གི་སར་
མཐོང་རྒྱུ་མེད་པར་གྱུར།
ཁོང་ཁྲོ་ལང་དགོས་པའི་ཚོང་ཐེངས་གཅིག་བརྒྱབ་རྗེས་སྲི་ཐར་ཉིན་གང་
ལ་འགྱོད་སེམས་སྐྱེས་ནས་ཁྱིམ་དུ་བསྡད། བཟའ་ཟླས་ཀྱང་ཁོང་ལ “ཁྱོད་ཀྱིས་
བལྟས་ན་ཨ་ཆུང་ནམ་ཡིན་རུང་མེད་པོ་བྱས་ནས་སྡོད་སྲིད་དམ། ལོ་གཉིས་ཀྱི་
ནང་དུ་ཐོན་སྐྱེད་འགན་འཁྲིའི་ལམ་ལུགས་ལག་བསྟར་བྱས་རྗེས་ཁོས་འཕྱི་བ་
གསོད་པར་མ་ཟད། རྩྭ་སོན་ཡང་སྡུད་ཀྱིན་ཡོད་པས་ཡོང་འབབ་མང་བོ་ཡོད་
པ་རེད། གོ་ཐོས་སུ་ཁོང་གིས་ད་དུང་བུ་མོ་མཛེས་མ་ཞིག་མནའ་མར་ལེན་རྩིས་
ཡོད་པ་རེད། ལྟོས་དང་། ཁྱོད་རང་ནི” ཞེས་ལེ་འདེད་བྱས་པས་སྲི་ཐར་གྱིས་
མགོ་གཡུག་ཙམ་བྱས་ཏེ “ང་ནི་དངོས་འབྲེལ་གླེན་པ་རེད། ད་དུང་གཞན་ལ་
ལྟ་སྟངས་རྙིང་བ་བཟུང” ཞེས་བཤད། ཉིན་ཞིག་སྲི་ཐར་གཅིག་པུར་ཁྱིམ་དུ་
སེམས་མི་སྐྱིད་པར་ཆང་འཐུང་ནས་སྡོད་པའི་སྐབས་དེར་གློ་བུར་དུ་པེ་ཅིན་
ཅི་ཕུའི་ སྐད་འདྲ་བ་ཞིག་ཐོས་ཏེ་ལམ་སང་ཆང་ཕོར་བཞག་སྟེ་སྒོ་ཕྱིར་སོང་བ་
ན། མདུན་ཕྱོགས་ནས་རྟ་པ་གཉིས་ཐལ་བ་འཚུབ་ཏུ་འོང་བ་མཐོང་། མདུན་དུ་
ཡོང་མཁན་ནི ་པེ་ཅིན་ཅི་ཕུ” ཞེས་པའི་རྟ་དེ་ཡིན་ཞིང་སྐད་ཅིག་ཉིད་དུ་རྟ་དེ་
ཉྩ 379 རྒྱུ



ཀྲུང་གོའི་བོད་ཀྱི་དེང་རབས་རྩོཔ་རིག་གཅེས་བཏུས།
སྲི་ཐར་གྱི་མདུན་དུ་བརྒྱུགས་ཡོང་བ་རེད། རྟ་ལ་ཞོན་མཁན་ནི་ཨ་ཆུང་དང་རྒྱུས་
མངའ་མེད་པའི་བུ་མོ་མཛེས་མ་ཞིག་ཡིན་ཞིང་ཁོང་གཉིས་རྟ་ལས་བབས། ་པེ་
ཅིན་ཅི་ཕུ” ལ་རྟ་སྒ་གསར་བ་ཞིག་བསྟད་ཡོད་པ་དང་རྟ་སྒའི་སྟེང་ལ་རྨ་བྱའི་
རིས་ཅན་གྱི་རྟ་འབོག་བརྒྱབ་ཡོད་པ་རེད། ཨ་ཆུང་ལམ་སང་སྲི་ཐར་གྱི་མདུན་དུ་
ཡོང་ནས་སྲི་ཐར་གྱི་ལག་པར་འཇུས་ཏེ་“ཨ་ཁུ་སྲི་ཐར་ལགས། ཁྱེད་བདེ་མོ་ཡིན་
ནམ། ད་རེས་ང་ཡོང་ཞོར་དུ་ཁྱེད་ལ་དངུལ་སྐྱེལ་ཡོང་བ་ཡིན” ཞེས་བཤད།
སྲི་ཐར་མགོ་འཐོམས་ནས “ག་རེའི་དངུལ” ཞེས་དྲིས། ་
“ཁ་སྔོན་རྟ་ཉོ་དུས་ཁྱེད་ལ་དངུལ་མ་འདང་བས” ཞེས་བཤད་བཞིན་
རུམ་ནས་སྒོར་ཉིས་བརྒྱ་བཏོན་ཏེ་སྲི་ཐར་གྱི་ལག་ཏུ་སྤྲད། །
སྐབས་དེར་སྲི་ཐར་གྱིས་དངུལ་ལེན་རྒྱུ་ལྟ་ཅི། “མིན། མིན། ཁ་དན། ཁ་
དན་ཚིག་ལ་གནས་དགོས” ཟེར་བར། ཨ་ཆུང་གིས “ཁྱེད་ཀྱི་རྟ་ལ་རིན་ཐང་དེ་
འདྲ་གནས་ཀྱི་རེད། ཨ་ཁུ་ལགས། ཁྱེད་ཀྱིས་ཐུགས་འཛེམས་མ་གནང་། བཞེས་
དང” ཞེས་ཟེར་བའི་མོད་ལ་བུ་མོའང་མདུན་དུ་ཡོང་སྟེ་དེ་ལྟར་བཤད།
སྲི་ཐར་གྱིས་སོམ་ཉིའི་ངང་ནས་བུ་མོ་དེར་བལྟས་པས་ཨ་ཆུང་གིས་ལམ་
སང “ཨ་ཁུ་ལགས། ཁོ་མོ་ནི་ངའི་ཟླ་བོ་རེད། མིང་ལ་པད་སྒྲོན་ཟེར” ཞེས་ངོ་
སྤྲོད་བྱས།
སྲི་ཐར་གྱིས་དགའ་སྤྲོའི་ངང་ཁོང་ཚོའི་ཕྲག་པར་གཞུ་ཙམ་བྱས་ཏེ་སྤྲོ་
སེམས་འཁོལ་བའི་ངང “དངོས་འབྲེལ་ཆ་འགྲིག་པོ་འདུག” ཅེས་བཤད་རྗེས་
ཁོང་གཉིས་ཀྱི་ལག་ནས་འཐེན་ཏེ ་་འགྲོ། འགྲོ། མགྱོགས་པོར་ནང་ལ་འགྲོ” ཞེས་
བཤད། ་
སྲི་ཐར་གྱིས་ཤ་ཆང་གིས་ཁོང་གཉིས་ཀར་སྣེ་ལེན་ཞུས་པར་མ་ཟད། རྟ་
༄༅ 322 རྒྱུ



འབྲིང་ཕུག་ཐང་། ཕྱོགས་
གཉིས་ཀར་གཟན་ཆས་ཡག་གྲས་ཀྱང་བྱིན། ཁོ་གཉིས་འགྲོ་ཁར་སྲི་ཐར་གྱིས་པེ་
ཅིན་ཅི་ཕུའི་ གདོང་ལ་འགྲམ་པ་སྦྱར་བ་དང་ཡུད་ཙམ་སོང་རྗེས་རྫོག་མ་ལ་
བྱིལ་ཙམ་བྱས་པ་དང་རྟའི་མཇིང་བར་གཞུས་ཙམ་བྱས་ཏེ་རྟ་ལ “ངའི་ནོར་བུ།
ཁྱེད་ཀྱི་བདག་པོ་གསར་པ་ནི་ཁྱེད་ལ་གཟབ་མཆོར་ང་ལས་སྤྲས་མཁས་ཀྱི་རེད།
ཁྱེད་བདག་པོ་གསར་བའི་རྗེས་སུ་ཡག་པོར་རྒྱུགས” ཞེས་ཆིག་ལབ་བརྒྱབ། །
རྟ་མཆོག་གཉིས་པོ་མཉམ་གཤིབ་ཀྱིས་ལུང་ཤུར་བརྒྱུད་དེ་བྱ་འཕུར་བ་
ལྟར་བརྒྱུགས་ནས་སོང་། །
སྲི་ཐར་གྱིས་མགོ་ནས་མཇུག་བར་ཁོང་གཉིས་མིག་སྐྱེལ་བྱས་པ་དང་
འཛུམ་མདངས་རྒྱས་ཤིང་དགའ་བའི་གཉེར་མས་ཁེངས་པའི་གདོང་ནས་ལྷག་
བསམ་རྣམ་དག་གི་སྨོན་ལམ་མཚོན་པ་རེད།
(1983ལོའི《བོད་ཀྱི་རྩོམ་རིག་སྒྱུ་རྩལ》དེབ་དང་པོ་ལས་བདམས）
ཉྩ 381



ཀྲུང་གོའི་བོད་ཀྱི་དེང་རབས་འཚོལ་རིག་གཅེས་བཏུས།
ས་
བགྲེས་སོང་ཚེ་རིང་ལ་གོ་འཛོལ་བྱུང་བ། ་
བཀྲ་ཤིས་དཔལ་ལྡན།
ཧོར་ཟླ་དགུ་པའི་དུས་སུ་སླེབས་པས་ནོར་འཛིན་སྙམ་པའི་བཞིན་རས་སྐྱ་
ཐིང་ཐིང་དུ་གྱུར་ཅིང་། གྲང་རླུང་ལྡང་སྟེ་རི་ཀླུང་ཀུན་གྱི་ཆབ་རོམ་དག་དགུན་
གྱི་མལ་དུ་ཞུགས་པའི་སྟ་གོན་ལ་བྲེལ། རྟ་བདུན་དབང་པོ་དལ་གྱིས་ནུབ་ཕྱོགས་
ཆུ་ལྷའི་ཕང་པར་ཞུགས་པའི་སྐབས་འདིར་བགྲེས་སོང་ཚེ་རིང་གིས་ལག་ཏུ་ལག་
ལས་ཐོགས་ཏེ་རང་གི་ཁྱིམ་དུ་ལོག་ཡོང་། སྒོ་རྩར་སླེབས་དུས་ཀུང་ཧྲེའི་ལས་
བྱེད་པ་ཞིག་གིས་ཁོང་ལ་སང་ཉིན་སྔ་དྲོར་རྫོང་ལ་ཚོགས་འདུར་ཞུགས་རྒྱུའི་
བརྡ་ཐོ་སྤྲད་པ་དང་ཁོང་གིས་ལས་བྱེད་པ་དེར་ཚོགས་འདུའི་ནང་དོན་ནན་གྱིས་
དྲིས་པར་ལས་བྱེད་པས “ཞིབ་ཕྲ་ཁྱེད་ཀྱིས་བརྡ་ཐོའི་ནང་དུ་གཟིགས” ཞེས་
བཤད་ནས་བརྡ་ཐོ་དེ་ཁོང་གི་ལག་ཏུ་སྤྲད། ཁོང་ཁྱིམ་གྱི་སྒོའི་ནང་དུ་འཛུལ་རྗེས་
ལམ་སེང་སྐོགས་ཤོག་དེའི་ཁ་ཕྱེ་ནས་བལྟས་པར་རྫོང་གཞུང་དོན་ཁང་གི་དམར་
ཐམ་བཏབ་པའི་བརྡ་ཡིག་དེའི་ཐོག་ཏུ་ལྕགས་པར་བརྒྱབ་པའི་དབུ་ཆེན་ཡི་གེའི་
ནང་དུ་གསལ་གསལ་ཐིང་ཐིང་གིས “བློ་མཐུན་ཚེ་རིང་ལགས་སྤྱི་ཟླ10པའི་
ཚེས5ཉིན་རྫོང་དུ་ཕྱུག་འགྱུར་ཁྱིམ་ཚང་གི་ཉམས་མྱོང་སྤེལ་རེས་ཚོགས་འདུར་
ཞུགས་དགོས” ཞེས་འཁོད་འདུག ཚེ་རིང་གིས་ཡི་གེ་དེ་དག་མཐོང་བ་དང་ཡིད་
ཀྱི་མཚོ་མོར་བསམ་པའི་བྱེ་བྲག་གི་རླབས་གཉེར་དུ་མ་འཕྱུར་ནས་རེ་ཞིག་སྨྲ་
སྒྱུ 382 རྒྱུ



འབྲོང་ཕྲུག་ཐང་། རྒྱུན
བའི་དབང་དང་བྲལ་ནས་གནས་སོ། །ཡུད་ཙམ་སོང་ནས་བསམ་བློ་ཞིབ་པར་
གཏོང་དུས་གང་ལྟར་ཚོགས་འདུ་འདི་ཡག་རྟགས་ཤིག་མ་ཡིན། བཀའ་བཙན་
པོ་འདི་ཙམ་ཞིག་ཕེབས་པར་མ་ཕྱིན་ན་འགྲིག དེ་ལྟར་བསམ་བཞིན་དུ་བཞིན་
རས་མག་མོག་པོར་གྱུར་ནས་སྡོད་པའི་སྐབས་དེར་ཁོང་གི་བུ་བཀྲ་ཤིས་དང་བུའི་
མནའ་མ་ལས་ཀ་ནས་ལོག་ཡོང་བ་རེད། པ་ཕས་བུ་བཀྲ་ཤིས་ལ “སང་ཉིན་རྟ་
ལ་སྒ་ཆས་སྟོད” ཅེས་ཟེར་བ་དང་ཡང་བུའི་མནའ་མར་བལྟས་ཏེ “བུ་མོ། ང་
ལ་ཉིན་ཤས་འདང་བའི་བཟའ་ཆས་ཤིག་གྲ་སྒྲིག་བྱོས” ཞེས་བཤད་དེ་ཉལ་རྩིས་
བྱས། པ་ཕ་དུས་རྒྱུན་དང་མི་འདྲ་བར་བཞིན་རས་ནག་ལ་སེམས་སྐྱིད་པོ་མེད་
པའི་རྣམ་འགྱུར་དེ་མཐོང་སྟེ་བུས “པཱ་ལགས། ཁྱེད་རང་ག་རེ་གསུང་གི་ཡོད་
དམ། རྟ་ལ་སྒ་ཆས་བསྟད་པ་དང་བཟའ་ཆས་བསྣམས་ཏེ་གང་དུ་ཕེབས་རྩིས་
ཡོད་དམ” ཞེས་དྲིས་པ་དང་། བུའི་མནའ་མས “པཱ་ལགས། ཁྱེད་རང་ཐུགས་མི་
སྤྲོ་བའི་དོན་ཅི་ཞིག་བྱུང་ངམ” ཞེས་དྲིས་པས་ཚེ་རིང་གིས་དབུགས་རིང་ཞིག་
བཏང་ནས ་་དྲང་པོར་བཤད་ན་ཐོག་མར་ངས་ཁྱོད་ཚོར་གསང་དགོས་བསམས་
བྱུང་ཡང་ད་ནི་མ་བཤད་ན་མི་འགྲིག ད་ཡང་སྔོན་ཆད་ང་དང་ཁྱིམ་ཚང་ལ་བྱུང་
བའི་ཆག་སྒོ་དེ་མགོ་སྟེང་དུ་བབ་རྒྱུ་ཡིན་པ་འདྲ” ཞེས་བཤད། བཀྲ་ཤིས་ཀྱིས་
དེའི་གོ་དོན་མ་རྟོགས་པས “པཱ་ལགས། ཁྱེད་རང་ག་རེ་གསུང་གི་ཡོད་དམ། ཡང་
སྙིང་གནས་ཚུལ་ག་རེ་འཕྲད་པ་རེད་དམ” ཞེས་དྲིས། སྐབས་དེར་ཚེ་རིང་གིས་
རང་ཉིད་ཉལ་སའི་འགྲམ་གྱི་ཅོག་ཙེའི་སྟེང་ནས་བརྡ་ཐོ་དེ་བླངས་ཏེ་བུ་ལ་སྤྲད།
བཀྲ་ཤིས་ཀྱིས་ལྟ་དུས་བརྡ་ཐོ་དེ་ནི་རྫོང་དུ་ལག་གཉིས་ལ་བརྟེན་ནས་ཕྱུག་པོར་
གྱུར་པའི་དུད་ཚང་གི་ཉམས་མྱོང་སྤེལ་རེས་དང་བྱ་དགའ་སྤྲོད་པའི་ཚོགས་
འདུར་ཞུགས་རྒྱུའི་བརྡ་ཐོ་ཡིན་པ་ཤེས་ནས་དེ་མུར “ཧ་ཧ་ཧ་” ཞེས་གད་མོ་ཤོར་
སྒྱུ 323



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
བ་དང་། ཡང་ཁོས་དེ་སྔའི་གནས་ཚུལ་ལ་བསམ་བློ་ཞིག་གཏོང་དུས་པཱ་ལགས་
ལ་ཐུགས་ཁག་མེད། ཁོང་གི་བསམ་བློར་ཏན་ཏན་དངངས་འཕྲོར་གནས་ཡོད་
པ་རེད་སྙམ་ནས་ངོ་འཛུམ་གྱིས “མ་རེད། པཱ་ལགས། དེ་ནི་བྱ་བ་ཡག་པོ་ཞིག་
རེད། ད་རེབ་ཀྱི་ཚོགས་འདུ་དང་སྔོན་མའི་ཚོགས་འདུ་ག་ནས་འདྲ། ད་རེབ་ཀྱི་
ཚོགས་འདུ་དེ་ནི་རང་གི་ངལ་རྩོལ་བྱེད་པའི་ལག་གཉིས་ལ་བརྟེན་ནས་ཕྱུག་
པོར་གྱུར་པར་རིམ་པ་གོང་མ་ནས་སྐུལ་ལྕག་གནང་བ་ཞིག་ཡིན། དེ་ནི་གཟི་
བརྗིད་ལྡན་པའི་བྱ་བ་ཞིག་རེད” ཅེས་བཤད། སྐབས་དེར་བགྲེས་སོང་གི་གདོང་
བ་སྨུག་པོར་སོང་ཞིང་ཁྲོ་བའི་ངང་ནས ་ད་འགྲིག་སོང་། ཁྱོད་ཀྱིས་ཅི་ཤེས།
རང་རེའི་གྲོང་ཚོའི་ནང་གི་དོན་གྲུབ་དང་བསོད་ནམས་ལའང་བརྡ་ཐོ་བསྐྱལ་
འདུག ཁོ་ཚོ་དེ་སྔ་ང་རང་ཚོ་དང་འདྲ་བར ་མ་རྩ་རིང་ལུགས་ཀྱི་ལམ་ལ་འགྲོ་
མཁན་དེ་ཚོ་མ་རེད་དམ། ་ཉམས་མྱོང་སྤེལ་རེས་དང་བྱ་དགའ་སྤྲོད་པ་ཟེར་
བའི་སྐད་ཆ་དེ་ཚོ་ཕྱི་ཚུལ་ཙམ་ལས་དོན་ངོ་མ་དེ་འདྲ་མ་རེད” ཅེས་བཤད་
ཅིང་། བགྲེས་སོང་ཁོའི་གདོང་གི་ཁྲོ་མདངས་དེ་རིམ་བཞིན་སྐྱོ་མདངས་སུ་གྱུར།
ཁོང་གིས་སྨིན་མ་བསྡུས་ནས “ད་ནི་རང་ཉིད་ལ་བྱ་ཐབས་ཅི་ཡོད། གོང་ནས་
བྱེད་ཟེར་དུས་ངས་བྱས་ཡོད་ལ་ཀུན་གྱིས་ཀྱང་བྱས་ཡོད། ཡིན་ནའང་རང་གིས་
དེ་སྔའི་སྣ་སུན་ལ་བསླབ་བྱ་མ་བླངས་པས་བྱས་པ་རེད། རང་ཉིད་རླུང་རྟ་དམའ་
བའི་དབང་གིས་ཆག་སྒོ་བྱུང་ཡང་གཡོལ་ཐབས་བྲལ། ད་ནི་བརྐྱངས་ཚར་བའི་
ཁུ་ཚུར་དེ་ཚུར་སྐུམ་ཐབས་བྲལ་བས་སེམས་ཁྲལ་བྱེད་དགོས་མེད” ཅེས་བཤད་
དེ་རང་གི་ཉལ་སར་དལ་བུར་བསྐྱོད། དེ་ཉིན་གྱི་མཚན་མོ་བགྲེས་སོང་ཚེ་རིང་
ཡིད་ཤིན་ཏུ་འཁྲུགས་ཏེ་མཚན་གང་གཉིད་མ་ཁུགས། ཕྱི་ཉིན་ཉི་མ་ཤར་མ་ཐག་
བུ་དང་མནའ་མས་མདང་ནུབ་གྲ་སྒྲིག་བྱས་པའི་བཟའ་ཆས་རྣམས་རྟ་སྒྲོའི་
g ཏ84



འབྲིང་སྡུག་ཐང་། རྒྱུ
ནང་བླུགས། དེའི་ཐོག་ཏུ་ཆང་འགྱིག་དམ་གང་ཁྱེར་ནས་རྟར་བཞོན་ཏེ་ཁྱིམ་
ནས་ཐོན། ལམ་བར་དུ་ཚེ་རིང་ལ་བསམ་བློ་སྣ་ཚོགས་འཁོར་ཞིང་། བརྗོད་པར་
དཀའ་བའི་སྔར་སོང་གི་བྱ་བ་དུ་མ་མིག་ལམ་དུ་འཆར། ཁོང་གི་བསམ་པར། ཨ་
ཁོ། མི་ང་ནི་ལྐུགས་རྟགས་དོད་པོ་གང་འདྲ་ཞིག་མ་རེད་དམ། དེ་སྔ་སྣ་སུན་དེ་
ལྟ་བུ་ཁེལ་མྱོང་ཡང་ད་ཆ་གཏིང་བརྗེད་དུ་སོང་སྟབས་སླར་ཡང་རང་སྡུག་རང་
གིས་ཉོས་པ་རེད་སྙམ་པ་དང་ཡང་ཁོང་གི་བསམ་པར། ཁོ་རང་ཚོ་ཤོད་མཁན་
མ་སྡུག་ན་ང་ཅི་ལ་སྡུག ཐོག་མར་ཁོ་རང་ཚོས “ཞོར་ལས་བྱེད་ཆོག ཕྱུག་པོ་
བྱེད་དགོས” ཟེར། ད་ཆ་ཡང་ཕྱུག་པོ་ཆགས་པའི་དུད་ཚང་ཚོགས་འདུར་ཡོང་
དགོས་ཟེར། ད་ནི་ཁྱད་པར་མི་འདུག བྱེད་དགོས་ཟེར་དུས་བྱས་ཡོད། མ་བྱེད་
ཟེར་ན་བཞག་ཆོག་སྙམ་པ་སོགས་དེ་ལྟའི་ངང་རྫོང་དུ་འབྱོར། །
ཚེ་རིང་རྫོང་གི་རྒྱ་སྒོ་ཆེན་པོའི་མདུན་དུ་སླེབས་ནས་ལྟ་སྐབས་རྒྱ་སྒོའི་
སྟེང་དུ་བརྗིད་ཉམས་དོད་པའི་རྒྱལ་རྟགས་བཀལ་ཡོད་པ་དང་། དེའི་སྟེང་དུ་ལྷབ་
ལྷུབ་ཏུ་གཡོ་བའི་སྐར་ལྔའི་དར་དམར་གསར་བ་ཞིག་བཙུགས་ཡོད་ཅིང་། རྒྱ་སྒོའི་
སྒོ་ཐོད་དུ་ཚོན་ཁྲ་ཅན་གྱི་གློག་ཞུ་མང་དག་ཅིག་བཀར་ཡོད་ལ། དེའི་དབུས་
སུ་འཕྲེད་བཀལ་སྦྱར་ཚིག་ཆེན་པོ་ཞིག་ཀྱང་ཡོད། ཚེ་རིང་གིས་གཟབ་ནན་
ལྟ་ཁོམ་མ་བྱུང་བར་ལམ་སེང་རྟ་ལས་བབས་ཏེ་རྒྱ་སྒོའི་ནང་འཛུལ་ནས་རིམ་
བཞིན་སྣེ་ལེན་ཁང་གི་སྒོ་ཁར་སླེབས་དུས། དེ་གར་མི་མང་བོ་དགའ་སྤྲོའི་ངང་
ཕར་འགྲོ་ཚུར་འོང་བྱེད་བཞིན་ཡོད། དེ་ནས་ཁོང་སྣེ་ལེན་ཁང་གི་སྒོ་རུ་འཛུལ་
མ་ཐག་ན་གཞོན་བུད་མེད་སྣེ་ལེན་མཁན་ཞིག་གིས་རྣམ་འགྱུར་ཡག་པོས“ཁྱེད་
རང་ཚོགས་འདུར་ཞུགས་མཁན་ཡིན་ནམ” ཞེས་དྲིས་པར། ཚེ་རིང་གིས་
དགོད་འཚེར་འཚེར་ངང “ལགས་ཡིན” ཞེས་ལན་བཏབ། དེ་ནས་སྣེ་ལེན་པས་
༄༅ 365 རྒྱུ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཁོང་གི་མིང་དང་ས་གནས་དྲིས་རྗེས་ཁོང་ལ་སྡོད་ཁང་བཀོད་སྒྲིག་བྱས།
ཁོང་ཁང་བ་དེའི་སྒོ་ཁར་སླེབས་མཚམས་ཁང་བའི་ནང་དུ་མི་མང་
བོས་གླེང་མོལ་བྱེད་པའི་སྐད་སྒྲ་ཐོས་ཤིང་། ཞིབ་པར་ཉན་སྐབས་དོན་གྲུབ་ཀྱི་
སྐད་ངོ་ཆོད། དེ་ནས་སྒོ་ནས་ཡར་འཛུལ་བ་དང་དོན་གྲུབ་ཀྱིས་ཚེ་རིང་མཐོང་
སྟེ། “ཨ་ཙི། ཨ་ཇོ་ཚེ་རིང་ལགས། ཁྱེད་རང་གཞི་ནས་ཕེབས་པས། བཞུགས་
དང་། སྔོན་ལ་མཆོད་ཆང་གང་བཞེས” ཟེར། སྐབས་དེར་ཚེ་རིང་གི་མིག་ལམ་
དུ་ཁོ་ཚོ་ནི་བློ་བདེ་བག་ཕེབས་སུ་གནས་ཤིང་། ལུས་ལ་གོས་གསར་གྱོན་པ་
དང་དགོད་བྲོའི་གཏམ་གླེང་བྱེད་པ་ལས་སྐྱོ་སྣང་གི་རྣམ་འགྱུར་ཕྲན་ཙམ་ཡང་
མཐོང་རྒྱུ་མེད་པ་རེད།
ཚེ་རིང་གིས་ཆང་ཕོར་ཚུར་བླངས་ཏེ་ཕུད་སྟོར་ཞིག་བྱེད་རྩིས་བྱས་ཀྱང་
གློ་བུར་དུ་ལག་པ་བསྐུམས་ཏེ་བཏུངས་དེ་ནས་ངོ་འཛུམ་ཙམ་བྱས་པ་ལས་ཁ་
ཏ་མ་བྱས་པར་རང་གནས་སུ་བསྡད། དོན་གྲུབ་དང་ཚེ་རིང་ནི་དེ་སྔ་གནོད་འཚེ་
ཕོག་སྐབས་འབྲེལ་འདྲིས་ཆེ་བས་ཕན་ཚུན་རྒྱུས་མངའ་ཆེན་པོ་ཡོད། དོན་གྲུབ་
ཀྱིས་བགྲེས་སོང་གི་གཤིས་ཀ་གསལ་བོ་ཤེས་ཀྱི་ཡོད་པས་ཚེ་རིང་ནི་ཁ་ཏ་མང་བོ་
བྱེད་རྒྱུར་དགའ་བོ་མེད་ཅིང་། ཁོང་ངོ་གདོང་ནག་ཀྱང་སེམས་པ་ཧ་ཅང་བཟང་
བོ་ཞིག་ཡིན་པར་ངོས་འཛིན་བྱེད། དེར་ཡོད་མི་གསུམ་གས་ཚེ་རིང་ལ་ཁ་འཚེར་
འཚེར་བྱས་རུང་བགྲེས་སོང་ནི་གདན་ཐོག་ཏུ་སྐྱིལ་ཀྲུང་བྱས་ཏེ་ཁ་རོག་སྡོད་པ་
ལས་རྣམ་འགྱུར་ཅི་ཡང་མི་བསྟན།
དེ་ཉིན་ཕྱི་དྲོའི་ཆུ་ཚོད་བརྒྱད་པ་ཙམ་ལ་དོན་གྲུབ་ཀྱིས་ཚེ་རིང་ལ “ད་ང་
གཉིས་གློག་བརྙན་ལ་བལྟ་བར་འགྲོ། ངས་འདི་ན་སྤ་སེ་གཉིས་ཉོས་ཡོད” ཅེས་
བཤད་པས། བགྲེས་སོང་ཚེ་རིང་གིས “ངར་མིག་ཡག་པོ་མེད་པས་གློག་བརྙན་ ，
386ཉྩ



འབྲིང་སྟག་ཐང༌། ཨུ་
བལྟ་རྒྱུར་དགའ་པོ་མེད། ཁྱེད་ཚོ་ཕེབས་ཤིག” ཅེས་བཤད། དོན་གྲུབ་ཀྱིས་ཚེ་
རིང་གི་རྣམ་འགྱུར་དེ་མཐོང་བས་སེམས་པར་ཡ་མཚན་ཆེན་པོ་སྐྱེས་ཏེ་ཅི་ཡིན་
ནམ་སྙམ། གློག་བརྙན་ཁང་གི་ཕྱོགས་སུ་གང་ཙམ་སོང་རུང་སླར་ཡང་བློ་མི་བདེ་
བར་ལྟག་ལོག་བརྒྱབ་སྟེ་མགྲོན་ཁང་དུ་ཡོང་ནས་ཚེ་རིང་དང་མཉམ་དུ་བསྡད།
དཀར་གསལ་གློག་ཞུའི་འོད་མདངས་འོག་ཏུ་ཁོང་གཉིས་ཕན་ཚུན་གླེང་
མོལ་བྱས་ཏེ་སྡོད་སྐབས། ཡུད་ཙམ་ནས་བགྲེས་སོང་ཡར་ལངས་ཏེ་སྒོ་ཁ་ནས་
ཕྱིའི་གནས་ཚུལ་ལ་བྱ་ར་ཞིག་བྱས་པ་དང་། བསྐྱར་དུ་ཡར་འཛུལ་ཏེ་ག་ལེར་སྒོ་
དམ་པོར་མནན། དེ་རྗེས་སྐད་ཤུགས་ཆུང་ངུས “ཨ་ཇོ་དོན་གྲུབ། ཁྱེད་རང་གིས་
བལྟས་ན་ད་རེབ་ཀྱི་ཚོགས་འདུ་འདིས་ང་ཚོར་གནད་དོན་གང་འདྲ་ཞིག་འདོན་
རྩིས་འདུག་གམ” ཞེས་དྲིས་པའི་ལན་དུ་དོན་གྲུབ་ཀྱིས “ཨ་ཇོས་ཅི་ཟེར། ཁྱེད་
ཀྱིས་བརྡ་ཐོར་མ་གཟིགས་སམ” ཞེས་བཤད། བགྲེས་སོང་ཚེ་རིང་གིས “ངས་
བལྟས་པར་མ་ཟད། ཞིབ་ཕྲ་ཡང་བལྟས་པ་ཡིན་པས་དེའི་ནང་གི་གློ་བུར་དུ་
འབར་བའི་དུད་ཚང་ ཞེས་པའི་ཡིག་འབྲུ་དེ་ཚོ་མཐོང་སྐབས། ང་ལ་དོགས་པ་
དང་སྐྲག་སྣང་དབང་མེད་དུ་སྐྱེས་བྱུང” ཞེས་བཤད་པར། དོན་གྲུབ་ཀྱིས “ “གློ་
བུར་དུ་འབར་བའི་དུད་ཚང་ ཞེས་པའི་མིང་ཚིག་དེས་ཁྱེད་ལ་སྐྲག་སྣང་དང་
དོགས་པ་བཟོ་བའི་རྒྱུ་མཚན་ཅི་ཡིན་ནམ” ཞེས་དྲིས། བགྲེས་སོང་ཚེ་རིང་
གིས ་ང་རང་གཉིས་ནི་ཕན་ཚུན་བློས་འགེལ་ཆོག་པ་ཡིན་པས་ངས་གསལ་བོར་
བཤད་ཆོག ངས་བལྟས་ན་དེ་སྔ་ང་རང་ཚོར་བྱུང་བའི་དོན་རྐྱེན་དེ་སླར་ཡང་
འབྱུང་རྒྱུ་རེད་འདུག གང་ལགས་ཞེ་ན། དེ་སྔོན་ང་ཚོས་སྲིད་ཇུས་ལྟར་རང་ཉིད་
ཀྱི་ལག་པར་བརྟེན་ནས་ངལ་རྩོལ་ཧུར་ཐག་བྱས་པ་དང་། རང་གི་ཞོར་ལས་ལག་
ཤེས་བཀོལ་ཏེ་ཁྱིམ་ཚང་ཕྱུག་པོར་འགྱུར་བ་བྱས་པ་དེར ་མ་རྩ་རིང་ལུགས་ ཀྱི་
ཙྩ 337



༄༅ ཀྲུང་གོའི་བོད་ཀྱི་དེང་རབས་ཚོས་རིག་གཅེས་བཏུས།
ལམ་དུ་འགྲོ་མཁན་གྱི་ཞྭ་མོ་ཆེན་པོ་གཡོགས་ནས་ན་ནིང་བར་མགོ་བོ་འདེགས་
མི་ཐུབ་པ་བཟོས་པ་རེད། སྟབས་ཡག་ནས་ཏང་གིས་ཡང་དག་པའི་སྲིད་ཇུས་
གསར་བ་བཏོན་ཏེ་ང་ཚོའི་ཞྭ་མོ་ཕུད་པ་དང་། ང་ཚོས་སླར་ཡང་ངལ་རྩོལ་བྱས་
ཏེ་ཕྱུག་པོར་གྱུར་པ་དེར་ད་ཆ་ཡང་རྡུང་རྡེག་ཕོག་མི་ཡོང་ངམ” ཞེས་བཤད་པས་
དོན་གྲུབ་ནི་རང་དབང་མེད་པར་གད་མོ་ཆེན་པོ་ཞིག་ཤོར་ནས། “ཨ་ཇོ་མི་སྤྱང་
བོ་ཞིག་གིས་བསམ་བློ་ལྐུགས་པ་བཏང་འདུག སྔོན་ཆད་དང་ད་ཆ་བསྡུར་ཐབས་
ག་ལ་ཡོད། དེང་སྐབས་ཏང་གིས་གྲོང་གསེབ་ལ་འཛིན་པའི་དཔལ་འབྱོར་སྲིད་
ཇུས་ཁག་ཡང་དག་པ་ཡིན་པ་དང་། ལྷག་པར་དུ་ཀྲུང་དབྱང་གིས་བོད་ཀྱི་ལས་
དོན་ཐད་ལ་གནང་བའི་གལ་ཆེའི་མཛུབ་སྟོན་གྱི་མཛུབ་ཁྲིད་འོག་སྲིད་ཇུས་
ལྷུག་ཏུ་བཏང་ལ། འདི་ལོ་དང་ཕྱི་ལོའི་ལས་འགན་རྩ་ཆག་བཏང་སྟེ་ང་ཚོ་ཕྱུག་
པོའི་ལམ་དུ་ཁྲིད་བཞིན་ཡོད། རང་གི་ལག་གཉིས་ལ་བརྟེན་ནས་ཕྱུག་པོ་ཆགས་
ཐབས་བྱེད་པ་དེ་ནི་གཟི་བརྗིད་ལྡན་པའི་བྱ་བ་རེད། ད་རེབ་ཀྱི་ཚོགས་འདུ་
འདིར་དེའི་སྐོར་ཉམས་མྱོང་སྤེལ་རེས་དང ་བྱ་དགའ་ སྤྲོད་རྒྱུ་ཡིན་ལུགས་བརྡ་
ཐོའི་ནང་དུའང་གསལ་བོ་འཁོད་ཡོད་པ་ཁྱེད་ཀྱིས་གསལ་བོ་མཐོང་ཡོད་པས་
དེར་དོགས་པ་དང་སྐྲག་སྣང་བྱེད་དགོས་རྒྱུ་ཅི་ཡོད། དེ་ལས་བློ་བདེ་བོ་གནང་
རོགས” ཞེས་གསལ་བཤད་བྱས། སྐབས་དེར་གློག་བརྙན་གྲོལ་ནས་མི་གཞན་
དག་ཚོ་འགྲུལ་ཁང་དུ་ལོག་ཡོང་། ཉིན་དེའི་དགོང་མོ་དོན་གྲུབ་དང་མི་གཞན་
པ་རྣམས་ནི་ཉལ་དུས་ཟིན་ནའང་ཁ་རོག་མི་སྡོད་པར་ལབ་གླེང་རྫོགས་རྒྱུ་མེད་
པ་བྱེད་ཅིང་། སྐབས་རེར་དགོད་སྒྲ་འུར་འུར་དུ་བསྒྲགས། ཁོང་ཚོས་དེང་སྐབས་
ཀྱི་ཏང་གི་སྲིད་ཇུས་བཟང་པོར་བསྔགས་བརྗོད་དང་རང་རང་གི་ཕ་ཡུལ་གྱི་རྣམ་
པ་བཟང་པོའི་སྐོར་ལྷུག་པོར་གླེང་རེས་བྱེད། བགྲེས་སོང་ཚེ་རིང་ནི་ད་དུང་ཡང་
383 ཚུ



འབྲོང་སྟག་ཐང་། རྒྱུ་
སེམས་ལྷིང་འཇགས་པོ་མེད་པ་དང་དོགས་པ་གཙང་མ་སེལ་ཐུབ་མེད་པའི་རྐྱེན་
གྱིས་བསམ་བློ་སྣ་ཚོགས་འཁོར་ཏེ་ནམ་སྟོད་བར་གཉིད་རྩ་བ་ནས་མ་ཁུགས།
ཕྱི་ཉིན་ཞོགས་པར་དོན་གྲུབ་ཀྱིས་ཚེ་རིང་མལ་ལས་བོས། ཚེ་རིང་ཡར་
ལངས་ཏེ་ལྟ་སྐབས་ཉིན་བྱེད་དབང་པོས་ཤར་རིའི་སྤོ་ལས་ཟེར་བརྒྱ་སྤྲོ་བཞིན་
འདུག་པས་མགྱོགས་པོར་གོས་གྱོན་པ་དང་ཁྲུས་བརྒྱབ། དེ་ནས་ཞོགས་ལྟོ་ཟོས་
རྗེས་ཚོགས་འདུར་འགྲོ་རྒྱུའི་སྟ་གོན་བྱས། ཆུ་ཚོད་བཅུ་པ་ཙམ་ལ་དོན་གྲུབ་དང་
མཉམ་དུ་ཚོགས་རར་འགྲོ་སྐབས། དེར་ཚོགས་རྒན་གཞོན་ཚང་མའི་ངོ་གདོང་
ནས་དགའ་མགུའི་འདབ་སྟོང་ལྷུག་པོར་གྲོལ་ཅིང་། ཕན་ཚུན་འཛུམ་པའི་བཞིན་
གྱིས་བསུ་བ་དང་། རྒན་རབས་རྣམས་ལ་གུས་ཞབས་ཀྱི་རྣམ་པ་སྟོན་པ་ལས་མི་
ཆུང་ལ་མཐོང་ཆུང་བྱེད་མཁན་ནི་དེ་བས་ཀྱང་མེད། བགྲེས་སོང་གི་ཡིད་ལ་ཡ་
མཚན་གྱི་འཆར་སྒོ་སྣ་ཚོགས་བྱུང་བའི་ངང་དུ་ཚོགས་འདུར་ཞུགས།
ཚོགས་འདུས་བྱ་རིམ་ཁག་ཁྱབ་བསྒྲགས་བྱས་པའི་རྗེས་སུ་བཞིན་ནས་
དམར་མདངས་ཕྱུང་ཞིང་སྐུ་ཤ་འབྱོར་ལ་ཐང་ཤ་དོད་པའི་མི་ཞིག་གིས་གསུང་
བཤད་གནང་། ཚེ་རིང་གིས་ཁོང་ནི་རྫོང་ཨུ་ཡི་ཧྲུའུ་ཅི་ཚེ་བརྟན་ཡིན་པ་ངོ་ཤེས།
བགྲེས་སོང་ཚེ་རིང་དེ་སྔ་ཁོང་དང་འདྲིས་པོ་ཡོད་པས་ཁོང་གི་གསུང་བཤད་ལ་
གཟབ་གཟབ་བྱས་ཏེ་ཉན། ཧྲུའུ་ཅི་ཚེ་བརྟན་གྱིས་གསུང་དོན པ ་མི་བཞི་ཤོག་
ཁག་ གཏོར་བའི་རྗེས་དང་ལྷག་པར་དུ་ཏང་གི་ཀྲུང་ཨུ་ཚང་འཛོམས་གྲོས་
ཚོགས་ཐེངས་གསུམ་པ་འཚོགས་རྗེས། ཏང་གིས་ང་ཚོར་སྣེ་ཁྲིད་ཀྱིས་ཟང་ཟིང་
བཅོས་སྒྲིག་དང་གཡོན་ཐལ་ལམ་ཕྱོགས་ཀྱི་དུག་སྐྱོན་གཙང་སེལ་བྱས་པས་
རྒྱལ་ཡོངས་ཀྱི་གང་སར་གྲུབ་འབྲས་རླབས་པོ་ཆེ་ཐོབ་ཡོད་པ་དང་། ས་གནས་
གང་སར་འཕོ་འགྱུར་ཆེན་པོ་བྱུང་ཡོད་པ་རེད། རང་ལྗོངས་སུ་ཀྲུང་དབྱང་གིས་
% 389 ཉྩ



ཀྲུང་གོའི་བོད་ཀྱི་དེང་ཤུབས་ཚོལ་རིག་གཅེས་བཏུས།
བོད་ཀྱི་ལས་དོན་ཐད་གནང་བའི་གལ་འགངས་ཆེ་བའི་མཛུབ་སྟོན་ལག་བསྟར་
དོན་འཁྱོལ་བྱས་རྗེས་རང་རེའི་རྫོང་ལའང་འགྱུར་ལྡོག་མངོན་གསལ་དོད་པོ་
བྱུང་བ་དང་། ཐོན་སྐྱེད་འགན་འཁྲིའི་ལམ་ལུགས་ལག་བསྟར་བྱས་རྗེས་ཐོན་
སྐྱེད་གོང་དུ་འཕེལ་བ་དང་ཆབས་ཅིག་མང་ཚོགས་ཀྱི་འཚོ་བ་ཡག་ཏུ་ཕྱིན་
ཏེ་དུད་ཚང་མང་བོ་ཞིག་ཕྱུག་པོར་འགྱུར་སྒོ་ཚུགས་པ་རེད། ཁྱེད་ཚོ་འདིར་
བཞུགས་འཐུས་མི་རྣམ་པ་ནི་ཁོང་ཚོའི་ཁྲོད་ཀྱི་ཁག་ཅིག་རེད། ང་ཚོས་ད་རེབ་
ཕན་ཚུན་ཉམས་མྱོང་སྤེལ་རེས་བྱེད་པ་བརྒྱུད། རང་རེའི་རྫོང་དུ་སྔར་ལས་ལྷག་
པའི་སྒོ་ནས་སྤྱི་ཚོགས་རིང་ལུགས་ཀྱི་དཔལ་འབྱོར་འཛུགས་སྐྲུན་དང་ངལ་རྩོལ་
ལ་བརྟེན་ནས་ཕྱུག་པོར་གྱུར་པའི་དུད་ཚང་དེ་བས་མང་བ་ཞིག་ཐོན་ཐུབ་པའི་
རེ་བ་བྱེད་ཀྱི་ཡོད…...” ཅེས་གསུངས། ཚེ་རིང་གིས་དེ་ལྟར་རྣ་བར་ཐོས་པས་
བསམ་ཡུལ་ལས་འདས་པར་གྱུར་ཅིང་། སེམས་ནང་གནོན་མི་ཐུབ་པའི་སྤྲོ་བ་
འཕེལ།
དེ་ཉིན་དགོང་མོ་བགྲེས་སོང་ཚེ་རིང་གིས་སྔ་ས་ནས་གློག་བརྙན་ལ་བལྟ་
བར་འགྲོ་རྒྱུའི་གྲ་སྒྲིག་ཨང་གསར་བྱས། ཆུ་ཚོད་བརྒྱད་པའི་གཡས་གཡོན་ལ་
སླེབས་དུས་ཁོང་གིས་སྡོད་ཚུགས་མེད་པར་དོན་གྲུབ་ལ “ཨ་ཇོ། ད་འགྲོ་རྩིས་
བྱེད་ཀྱི་མིན་ནམ” ཞེས་སྐུལ་ལྕག་བྱས། དེས་ན་དོན་གྲུབ་ལ་ཡ་མཚན་བྱུང་
ནས “ཨ་ཇོ་ཁྱེད་ཀྱི་སྤྱན་ཐང་པོ་མེད་པ་མ་ཡིན་ནམ” ཞེས་དྲིས་སྐབས་བགྲེས་
སོང་ཚེ་རིང་གིས་དོན་གྲུབ་ཀྱི་བྲང་ཁར་གཞུ་ཙམ་བྱས་ཏེ “རེད། ཡིན་ནའང་ད་
ཆ་ཚེ་བརྟན་ཧྲུའུ་ཅིའི་གསུང་བཤད་དང་དངོས་ཡོད་གནས་ཚུལ་གྱིས་ངའི་མིག་
ཕྱེ་སོང” ཞེས་བཤད་དེ། གཉིས་ཀ་གད་མོ་ཤོར་ནས་ཁའང་ཟུམ་མི་ཐུབ་པར་གྱུར།
ཚོགས་འདུའི་ཉིན་གཉིས་པ་ནི་འཐུས་མི་ཚོས་རང་རང་གི་ཉམས་མྱོང་
བག་འདས
ཉྩ 392ཉྩ



འབྲོང་སྟག་ཐང་། རྒྱུ
ཤོད་རྒྱུ་ཡིན་ཞིང་། གསར་དུ་ཕྱུག་པོར་གྱུར་པའི་དུད་ཚང་གི་འཐུས་མི་ཚོས་
དགའ་སྤྲོའི་ངང་ཚོགས་ཆེན་ཐོག་རང་རང་གི་ཉམས་མྱོང་བཤད་པའི་ཁར།
གཞན་གྱི་ཉམས་མྱོང་བླངས་ནས་སླད་ཕྱིན་སྔར་བས་ཕྱུག་འགྱུར་བྱེད་རྒྱུའི་དམ་
བཅའ་བཞག བགྲེས་སོང་ཚེ་རིང་ལའང་གཞན་དང་འདྲ་བར་ཡིད་ལ་བརྗོད་
ཀྱིས་མི་ལང་བའི་དགའ་སྤྲོ་བྱུང་། སྐབས་དེར་ཚོགས་འདུ་གཙོ་སྐྱོང་གནང་
མཁན་གྱིས་ཡར་ལངས་ཀུང་ཧྲེའི་རུ་ཁག་བཞི་པའི་ཚེ་རིང་ནས་ཉམས་མྱོང་ཤོད་
རྒྱུའི་ཁྱབ་བསྒྲགས་གནང་བ་དང་ཚོགས་ར་ཡོངས་ནས་ཐལ་མོའི་རྡེབ་སྒྲ་འབྲུག་
སྒྲ་ལྟར་གྲགས་ཤིང་། མིག་གི་མདའ་མོ་དུ་མ་དུས་གཅིག་ཏུ་ཚེ་རིང་གི་ཕྱོགས་སུ་
འཕངས་པས་ཁོང་ནི་དགའ་བ་དང་འཚེར་བའི་བསམ་པའི་བྱེ་བྲག་གི་རླབས་
གཉེར་དུ་མ་ཞི་ཞིང་དུལ་བའི་ཡིད་ཀྱི་མཚོ་མོའི་ཁ་རུ་འཕྱུར་ནས་རེ་ཞིག་སྙིང་
ཁའི་འཕག་ཤུགས་ཀྱང་ཇེ་མགྱོགས་སུ་སོང་བས་རང་གི་སྡོད་ས་ནས་བཤད་
སྟེགས་ཐོག་ཇི་ལྟར་སླེབས་མིན་ཡང་རང་ཉིད་ལ་གསལ་བོ་ཤོད་ཡས་མེད། བཤད་
སྟེགས་ཐོག་ཡར་ལངས་ནས་ལྟ་སྐབས་མདུན་གྱི་མིག་བརྒྱ་ཕྲག་ཁ་ཤས་ཀྱིས་
རང་ལ་ལྟ་བཞིན་ཡོད་པས། དེ་དག་གིས་ཁོང་ལ་སྐུལ་ལྕག་ཆེན་པོ་ཐེབས་ནས་
ཁོང་གིས་སྔོན་ལ་གློ་ཞིག་བརྒྱབ་སྟེ་གློ་མིག་བསངས་ཙམ་བྱས་རྗེས་གཞི་ནས་
དལ་བོའི་ངག་ལས་རྗོད་བྱེད་ཚིག་དག་ཆུ་བོའི་རྒྱུན་བཞིན་ལྷུག་པོར་སྤེལ་བར།
ས ་མི་བཞི་ཤོག་ཁག་ གིས་ང་ཚོའི་རྒྱལ་ཁབས་མདའ་དཀྲུགས་ཕུ་དཀྲུགས་
བྱེད་པའི་དུས་སྐབས་ནང་རྒད་པོ་ང་ལྟ་བུ་ཚེ་གང་རང་གི་ལག་གཉིས་ལ་བརྟེན་
ནས་འཚོ་བ་སྐྱེལ་མཁན་ཞིག་ཀྱང་གནོད་འཚེ་ལས་ཐར་མེད། ངས་དམངས་
གཙོའི་བཅོས་སྒྱུར་སྐབས་རང་ཉིད་ལ་བགོས་འགྲེམས་ཐོབ་པའི་སྒེར་བཞག་ས་
ཞིང་ལ་ཞོག་ཁོག་དང་ལ་ཕུག་བཏབ་པ་དང་། ཡུལ་གྱི་ཐོན་རྫས་ལ་བརྟེན་ནས་
391



_ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཞིང་ལས་ཡོ་བྱད་རེ་ཟུང་བཟོས་ཏེ་རྒྱུན་མཁོའི་དངོས་ཟོག་ཉོ་བྱེད་དངུལ་ཕྲན་
ཙམ་རག་ཐབས་བྱས་པ་དེར ་མ་རྩ་རིང་ལུགས་ཀྱི་ལམ་དུ་བསྐྱོད་ནས་སྒེར་
གྱི་དཔལ་འབྱོར་གཉེར་མཁན” ཟེར་བའི་ཞྭ་མོ་ཆེན་པོ་ཞིག་གཡོགས་ཏེ་ང་
ལ་དགག་པ་བརྒྱབ་པ་དང་ཉེས་རྡུང་ཚད་མེད་བཏང་ཐོག ང་ལོགས་སུ་བཀག་
ཉར་བྱས་པ་དང་ལྟ་ཞིབ་བྱེད་ཡུལ་དུ་གྱུར་ནས་རང་དབང་ཡོངས་རྫོགས་ཕྲོགས་
སོང” ཞེས་བགྲེས་སོང་ཚེ་རིང་གིས་བཀའ་མོལ་དེ་དག་གསུང་དུས། སྐབས་
འགར་མགྲིན་པ་བརྣངས་པར་གྱུར་ནས་བཀའ་མོལ་གསུང་མཚམས་འཇོག་པ་
དང་། མིག་གཉིས་ནས་མཆི་མའི་ཆབ་རྒྱུན་འཛག་བཞིན་ཡོད། །
ཡང་བགྲེས་སོང་ཚེ་རིང་གིས་མུ་མཐུད་ནས་གསུང་བར། “དེ་ནས་ངའི་
ཁྱིམ་ཚང་གི་འཚོ་བ་མུ་མཐུད་ནས་ཉམས་རྒུད་དུ་སོང་། དེ་དུས་བུ་བཀྲ་ཤིས་ཀྱི་
བཟའ་ཟླ་གཡུ་སྒྲོན་ལ་ཕྲུ་གུ་སྐྱེས་ཏེ་གཅིག་ནས་ཁ་ལ་དམར་བཟའ་རྒྱུ་མེད་པ་
དང་། གཉིས་ནས་སེམས་པ་སྡུག་བསྔལ་གྱིས་མནར་བས་གཟུགས་པོ་ཡུན་རིང་
གསོ་མ་ཐུབ་པར་ལས་ཀར་ཞུགས་རྒྱུ་སྤྲོས་བྲལ་རེད། ལོ་དེར་ཐན་པ་ཚབས་ཆེན་
བསྟན་ཏེ་ལོ་ཉེས་བྱུང་བས་ང་ཚོའི་ཁྱིམ་ཚང་ལ་མུ་གེའི་སྒང་ལ་ཟླ་ལྷག་ཅེས་པའི་
དཔེ་ལྟར་བུ་བཀྲ་ཤིས་གཅིག་པུས་ལས་ཀ་བྱས་པའི་ཐོབ་ཆས་ནང་མི་ཆ་ཚང་གི་
ཁ་གསོ་དགོས་སྟབས་འཚོ་བ་ཤིན་ཏུ་ཉམ་ཐག་སྐྱེལ་དགོས་བྱུང་བ་དང་། ལོ་དེར་རུ་
ཁག་ལ་དངུལ་དམར་སྒོར་ཉིས་བརྒྱ་ལྷག་ཙམ་ཕྱིར་སློག་བྱེད་དགོས་བྱུང་། དངུལ་
གྱི་ཡོང་ཁུངས་ཞོར་ལས་ཡིན་རུང་སྐབས་དེར་ཞོར་ལས་ནི་རྩ་བ་ནས་བྱེད་
མི་ཆོག་པས་མཐར་ཁྱིམ་གྱི་འཛིན་ཆས་ངོ་དྲག་པ་རྣམས་བཙོངས་པའི་ཁར་
ཡིད་རྟོན་ཁང་ནས་དངུལ་བུན་གཡར་བ་དང་། གྲོང་པ་ཁྱིམ་མཚེས་ཀྱི་ས་ནས་
ཀྱང་དངུལ་བུན་གཡར་ཐོག་རང་གི་སྒོ་ཕྱུགས་བ་མོ་ཞིག་དང་བེའུ་ཆ་གཅིག་
# 592 »



འབྲོང་སྟག་ཐང་། ཀླུ་
བཙོངས་པ་བཅས་ཆ་བསྡུ་ཡ་བསྡུ་བྱས་མཐར། གཞི་ནས་རུ་ཁག་གི་བུ་ལོན་
འཕྲོད་ཙམ་བྱུང་། ལོ་ཤས་རིང་ཁྱིམ་གྱི་བཟའ་འབྲུ་མ་འདང་བར་ལོ་ལྟར་སྟོན་
མཇུག་ཏུ་རུ་ཁག་ནས་འབྲུ་བུན་གཡར་དགོས་པ་དང་། སྐབས་རེར་གྲོང་པ་ཁྱིམ་
མཚེས་ཀྱི་ས་ནས་རྩམ་པ་ཐང་ཁུག་རེ་གཉིས་ཀྱང་གཡར་དགོས་པའི་གནས་
ཚུལ་ལའང་འཕྲད་བྱུང……...” ཞེས་བཤད་ནས་མིག་མཐའི་མཆི་མ་ཕྱིས།
དེ་དུས་ཚོགས་ར་ཡོངས་རྫོགས་ཁུ་སིམ་མེར་གནས་ཤིང་། དེར་བཞུགས་
སྐྱེ་བོ་མ་ལུས་ཀྱི་ཡིད་ལ་གདུང་བའི་ཤུགས་དྲག་པོས་བསྣུན་ཏེ་ལ་ལ་ནི་མགོ་
བོ་དུད་དེ་གནས། ལ་ལས་ཨམ་ཕྲག་ནས་ལག་ཕྱིས་བཏོན་ཏེ་མིག་ཕྱིས། དེ་ལྟར་
བགྲེས་སོང་གི་བཀོའ་མོལ་གྱི་མེ་སྟག་དེས་མི་རྣམས་ཀྱི་སེམས་སུ་མངོན་མིན་དུ་
གནས་པའི་གདུང་བའི་སྣུམ་དེ་འབར་བར་གྱུར་ནས་རེ་ཞིག་ཡིད་ཀྱི་རྒྱ་མཚོར་
ཁྲོ་འཁྲུག་གི་རྦ་རླབས་ལང་ལོང་དུ་འཕྱུར།
དེ་ནས་བགྲེས་སོང་ཚེ་རིང་གིས་མགྲིན་པ་གཟེངས་ཙམ་བྱས་ཤིང་། གདོང་
ནས་གློ་བུར་དུ་དགའ་བའི་འཛུམ་མདངས་ཕྱུང་སྟེ་འཇིག་རྟེན་གྱི་ཁ་དཔེར ་སྐྱིད་
པོ་ལ་སྒུག་ལོང་དང་། སྡུག་པོ་ལ་སངས་དུས་ཡོད་ ཅེས་ཤོད་པ་ལྟར་རྒད་པོ་ང་
ལའང་དུས་དེ་རིང་བདེ་སྐྱིད་ཀྱི་འཚོ་བ་ལོངས་སྤྱོད་པའི་གོ་སྐབས་བཟང་བོ་
འདི་འདྲ་ཞིག་ཤར་སོང” ཞེས་གསུངས་ནས་བཞིན་རས་སྟེང་དུ་ཁེབས་པའི་
ཆུ་འཛིན་གྱི་ཡོལ་བ་ཕྱེ་སྟེ། དགའ་སེམས་འཁོལ་བའི་ངང་ནས “ང་ཚོའི་ཁུལ་
དུ་ཐོན་སྐྱེད་འགན་གཙང་ལེན་པའི་ལམ་ལུགས་ལག་བསྟར་བྱས་པའི་རྗེས་ཏེ།
དཔེར་ན1981ལོར་ཆ་མཚོན་ན་ངའི་ཁྱིམ་དུ་འབྲུ་རིགས་རྒྱ་མ་བཞི་སྟོང་ལྷག་
ཙམ་དང་ལག་དངུལ་སྒོར་ཆིག་སྟོང་ལྷག་ཙམ་བྱུང་ཞིང་། ཁྱིམ་ནང་ཁ་གདན་
དང་། ཆ་སྒམ། སྒྲ་བསྡུ་སྒྲ་ཕབ་གཉིས་སྤྱོད་ཀྱི་འཁོར་ལོ་། ལག་འདོགས་ཆུ་ཚོད་
393 @



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
སོགས་འཛིན་ཆས་གསར་དུ་ཉོས་པ་དང་། ཁྱིམ་མི་ཚང་མར་གྱོན་ཆས་གསར་
བ་ཆ་ཚང་བརྗེ་རྒྱུ་ཡོད་པ་བཅས་མདོར་ན་དུས་ཡུན་ཐུང་ངུའི་ནང་དུ་འཕོ་འགྱུར་
ཆེན་པོ་བྱུང” ཞེས་དང་། ཡང་ཅུང་གནོང་བའི་ཚུལ་གྱིས “དེ་རང་རེད། དེ་རིང་
ཚོགས་འདུར་ཡོང་བའི་སྐབས་སུ་ཡང་ངས་རྡོག་ཁྲེས་ཆེན་པོ་ཞིག་ཁུར་ནས་ཡོང་
བ་ཡིན། ནང་མི་ཚོ་ལ ་ད་ཡང་ཡག་རྟགས་མ་བྱུང་། སྐྱིད་པོ་མགོ་ཚུགས་པ་དང་
སྡུག་པོས་སྤྱན་འདྲེན་བྱས་བྱུང་ ” ཞེས་བཤད་ཅིང་། ཡང་ངའི་སེམས་སུ་དེ་སྔོན་
གྱི་སྡུག་བསྔལ་རྣམས་ཁྲ་ལྷམ་མེར་གསལ་ནས་ད་ཡང་སྡུག་པོ་མྱོང་རྒྱུ་ཡིན་པ་
འདྲ། གང་བྱས་གང་ལྟར་ཚོགས་འདུ་དེར་མི་འགྲོ་ཀ་མེད་རེད། ལེགས་ཉེས་གང་
ཡོང་དེ་ནས་ཤེས་ཡོང་སྙམ་པའི་བསམ་ཚུལ་བཅངས་ཏེ་ཚོགས་འདུ་འདིར་ཡོང་
བ་ཡིན། ཡིན་ནའང་ད་ཆ་ཉིན་ཤས་ཀྱི་ཚོགས་འདུ་བརྒྱུད་པ་དང་། ལྷག་པར་དུ་
ཚེ་བརྟན་ཧྲུའུ་ཅིའི་གསུང་བཤད་ལ་ཉན་རྗེས་ངའི་བསམ་བློའི་ནང་གི་དོགས་
འཆར་ཡོད་ཚད་གཙང་དག་སེལ་སོང་། ད་ཆ་ཏང་གི་སྲིད་ཇུས་བཟང་བོས་ལམ་
སྟོན་གནང་བའི་འོག ང་ཚོས་དབུལ་བཅོས་ཕྱུག་འགྱུར་གྱི་ལམ་ཆེན་ཐོག་
གོམ་ཞེང་ཆེན་པོས་མ་བསྐྱོད་ནི་ག་ནས་འགྲིག རྒད་པོ་ང་མ་གཞི་ལུས་པོ་རྒས་
རུང་ངའི་སེམས་པ་རྒས་མེད་པས་ཚེ་མཇུག་འདིར་མཐུན་སྒྲིལ་དང་། ཕྱུག་པོ།
ཤེས་རིག་བཅས་ལྡན་པའི་བོད་གསར་འཛུགས་སྐྲུན་གྱི་བྱ་གཞག་ནང་ངས་ཀྱང་
ལེགས་སྐྱེས་འབུལ་རྒྱུའི་སེམས་ཐག་བཅད་ཟིན་པ་ཡིན” ཞེས་བཤད།
སྐབས་དེར་ཚོགས་ར་ཡོངས་ནས་ཐལ་མོའི་རྡེབ་སྒྲ་དབྱར་རྔ་བརྡུངས་
པ་ལྟར་གྲགས་པ་དང་། བརྩེ་སེམས་ཆེ་ལ་དགའ་གུས་བྱེད་པའི་མིག་གི་མདའ་
མོ་བརྒྱ་ཕྲག་འཕངས་པའི་ཁྲོད་དུ་བགྲེས་སོང་ཚེ་རིང་གི་ཐང་ཤ་དོད་པའི་ལུས་
པོས་རིག་སྒྲ་དང་ལྡན་པའི་རྐང་གཉིས་ཀྱི་འགྲོས་ལ་བསྐུལ་ཏེ་བཤད་སྟེགས་
34 རྒྱུ



འབྲིང་སྟག་ཐང༌། ༡༠
ནས་བབས།
དེ་ཉིན་བརྗིད་ཉམས་ཆེ་བའི་རོལ་དབྱངས་ཀྱི་སྒྲའི་ཁྲོད་དུ་རྫོང་ཨུ་
དང་། རྫོང་མི་དམངས་སྲིད་གཞུང་གི་མགོ་ཁྲིད་ཚོས་གསར་དུ་ཐོན་པའི་ཕྱུག་
འགྱུར་དུད་ཚང་གི་འཐུས་མི་ཚོར་མཇལ་དར་བསྒྲོན་པ་དང་གཟེངས་བསྟོད་
ཀྱི་བྱ་དགའ་གནང་བ་རེད།
དེའི་ཕྱི་ཉིན་རྟ་བདུན་དབང་པོ་དབང་ཕྱོགས་ལྷུན་པོའི་གཙུག་ཏོར་
ལ་དལ་གྱིས་འཛེགས་ནས་ས་འཛིན་ཕྲེང་བའི་དབུ་རྩེར་ཞྭ་སེར་སྒྲོན་པའི་
མཚམས་སུ་བགྲེས་སོང་ཚེ་རིང་གིས་སྔ་ས་ནས་གྱོན་པ་རྣམས་ལེགས་པར་
མནབས་ཤིང་། གཟེངས་བསྟོད་བྱ་དགའ་དེ་ཡིད་གཟབ་ངང་རྟ་སྒྲོའི་ནང་དུ་
བླུགས། རྟ་ར་ནས་བཞོན་རྟ་ཝ་ལ་དེ་ཁྲིད་དེ་ཆུ་རྒྱགས་ཚད་བླུད། ཁ་ནས་ཤུ་སྒྲ་
སྒྲོག་བཞིན་སྒ་སྲབ་རྣམས་ལེགས་པར་སྤྲས་ཏེ་ཁྱིམ་དུ་ལྡོག་རྒྱུའི་གྲ་སྒྲིག་ཨང་
གསར་བྱས་ཟིན།
ཁོང་གིས་དོན་གྲུབ་ལ “ཝ་ཡེ། ཨ་ཇོ་ད་ཕེབས་གྲབས་མེད་དམ” ཞེས་
བཤད་པར། དོན་གྲུབ་ཀྱིས “ཨ་ཇོ་ཚེ་རིང་། དེ་འདྲའི་བྲེལ་བ་གང་ཡོད། སྔོན་
ལ་བཀྲ་ཤིས་མཆོད་ཆང་གང་བཞེས་དང” ཞེས་བཤད་པས། དེ་འཕྲལ་ཚེ་རིང་
གི་སེམས་སུ་དངོས་གནས་བཀྲ་ཤིས་ཀྱི་ལྟས་བཟང་བོ་ཞིག་རེད་སྙམ་ནས་ལག་
གཉིས་ཀྱིས་ཆང་ཕོར་ཡར་བཏེགས་ཤིང་། ལག་གཡོན་པའི་སྲིན་མཛུབ་ཀྱིས་
ཕུད་སྟོར་ལན་གསུམ་བྱས། དེ་ནས་སྨྲ་རར་བྱིལ་ཙམ་བྱས་ནས་ཕོར་བའི་ནང་གི་
ཆང་དེ་དག་གཙང་མར་བཏུངས། དེ་མཚམས་དོན་གྲུབ་ཀྱིས “ཡ། ད་ང་ཚོ་ལམ་ .
དུ་ཆས་འགྲོ” ཞེས་བཤད་དེ་རྟ་འཁྲིད་པར་སོང་།
མཐའ་ཡས་ས་གཞི་ཆེན་པོར་ཉི་འོད་རབ་ཏུ་འཕྲོ་བའི་དུས་དེར་རྫོང་
395 ཉྩ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཨུ་ཡི་རྒྱ་སྒོ་ཆེན་པོའི་མདུན་ནས་རྟ་ཁྱུ་ཞིག་ཁ་ཤར་དུ་ཕྱོགས་ནས་བསྐྱོད་པའི་
དབུས་སུ་བགྲེས་སོང་ཚེ་རིང་ནི་མགུལ་ལ་མཇལ་དར་བསྒྲོན་ཞིང་། བཞིན་
ནས་དགའ་སྤྲོ་རབ་ཏུ་འཁོལ་བའི་འཛུམ་མདངས་བསྟན་ཏེ། དོན་གྲུབ་ལ་གླེང་
མོལ་བྱེད་བཞིན་རྟ་ཕོ་ལྕག་གིས་བསྐུལ་ནས་ཡར་ལངས་ཀུང་ཧྲེའི་ཕྱོགས་སུ་
བསྐྱོད་དོ། །
(1983ལོའི《བོད་ཀྱི་རྩོམ་རིག་སྒྱུ་རྩལ》དེབ་གསུམ་པ་ལས་བདམས་)
ཉྩ 39$ རྒྱུ



ཇུས་འགོད་པ།
ཇུས་འགོད་ལག་བསྟར་པ།
རྟ་མགྲིན་སྐྱབས།
ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས།
（1980-1989)
འབྲོང་སྟག་ཐང་།
《སྦྲང་ཆར》རྩོམ་སྒྲིག་ཁང་གིས་བསྒྲིགས།
༄༅
མཚོ་སྔོན་མི་རིགས་དཔེ་སྐྲུན་ཁང་།
སྡོད་གནས། མཚོ་སྔོན་ཞིང་ཆེན་ཟི་ལིང་གྲོང་ཁྱེར་ཐུན་རིན་ལམ་སྒོ་ཨང10པ།（810001)
འགྲེམས་སྤེལ་ཁ་པར/0971- 6123221 འདྲི་རྩད་ཁ་པར། /0971-6138933
E=nail/qhmzcbs@sohu.com དྲ་གནས། www.qhmzcbs.com
རྩོམ་སྒྲིག་འགན་འཁུར་པ།
མདུན་ཤོག་ཇུས་འགོད་པ།
དཔར་སྐྲུན་འགན་ལེན་པ།
མཁའ་འགྲོ་ཚེ་རིང་།
ཕག་མོ་རྡོ་རྗེ།
ཡིའུ་ཚིའུ་ཧཱ།
འགྲེམས་སྤེལ། མཚོ་སྔོན་མི་རིགས་དཔེ་སྐྲུན་ཁང་པར་སྐྲུན་འགྲེམས་སྤེལ་པུའུ།
བརྒྱུད་འཚོང་། ཞིན་ཧྭ་དཔེ་ཁང་།
པར་འདེབས། མཚོ་སྔོན་བདེ་ལུང་རིག་གནས་གསར་གཏོད་ཚད་ཡོད་འགན་འཁྲི་ཀུང་སི།
དེབ་ཚད། 720mmx1000mm 1/16 ཡིག་གྲངས། ཁྲི 27
དཔར་ཤོག 26
དཔར་གྲངས། 1-2000
པར་གཞི། 2016ལོའི་ཟླ7པར་པར་གཞི་དང་པོ་བསྒྲིགས།
དཔར་ཐེངས། 2016ལོའི་ཟླ7པར་དཔར་ཐེངས་དང་པོ་དཔར། །
དཔེ་རྟགུས]
ISBN 978-7-5420-2641-5 རིན་གོང་། སྒོར 47.00
པར་དབང་འདི་གར་ཡོད་པས་པར་བཤུས་བརྒྱབ་ན་ཁྲིམས་ཆད་ཕོག
（ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་འབྲེལ་གཏུག་བྱོས)



中国藏族当代文学精品丛书
| 1980—1989
ISBN 978-7-5420-2641-5
口口
回避
978754 allo 26415 )
(CX)定价:47.01)
